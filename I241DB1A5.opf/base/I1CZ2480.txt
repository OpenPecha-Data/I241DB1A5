༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1CZ2429 ImageGroup: 11 CZ2480
LCCN : 2006448920 ISBN : n/a
Title:
 ཚད་མིན་བློའི་རྣམ་བཞག་
tshad min blo'i rnam bzhag
Author:
 ཡེ་ཤེས་རྒྱ་མཚོ
shes mtsho
|ye rgya 
Descriptor: n /a
Original Publication: n/a:n/a
Place: Tibet
Publisher: S.n.
Date: 2006 ?
Volume: 1
Total Volumes: 1
TBRC Pages: 2
Introductory Pages: n /a
Text Pages: n/a
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: from 27. (0000 drive) on Dummy 22.

ཚད་མིན་བློའི་རྣམ་གཞག་
བཤད་པ།
ན པ འི ་
ཧ་/ས་
ཡེ་ཤེས་རྒྱ་མཚོས་བརྩམས།
కు

དཀར་ཆག
དཔེ་སྐྲུན་གསལ་བཤད། 
(1)
ཚད་མིན་བློའི་རྣམ་གཞག་བཤད་པ། 
( 3)
ཡུལ་གྱི་རྣམ་གཞག་མདོར་བསྡུས་ཙམ་བཤད་པ། 
( 28)
ཚད་མ་རྣམ་པར་འགྲེལ་བའི་མཆོད་བརྗོད་གྱི་དོན་མི་ཕམ་བླ་མའི་
ལུགས་ལྟར་བཤད་པ། 
(43)
དཔྱད་ལོན། 
( 48)
ཚད་མའི་ལོ་རྒྱུས་གསལ་བོར་བཤད་པ། 
(55)
བསྡུས་གྲྭའི་བཤད་པ་ཉུང་བསྡུས། 
(80）
ཚད་མ་རིག་པའི་མ་འོང་བ་གླེང་བ། 
(96)
ཚད་མའི་བ ཤུད་ལམ་ལ་ཕྱིར་ལྟ་ཐེངས་གཅིག་བྱས་པ། 
(99)
ཚད་མ་ཞེས་བར་བཤད་པ། 
• ( 103)
ཚད་གཞུང་འཆད་སྦྱང་གི་སྐོར་བཏོན་པའི་བསམ་འཆོར། ...... ( 105)
བོད་སྔ་རབས་པའི་ལུགས་ཀྱི་ཡུལ་གྱི་རྣམ་གཞག་ཚིགས་སུ་

བཅད་པ། 
• (107)
ཚད་མའི་ལོ་རྒྱུས་མདོར་ཙམ་བཤད་པ། 
• (110)
དབུ་མའི་རྣམ་གཞག་མདོར་བསྡུས་ཙམ་བཤད་པ། 
• • •• • •• (120)
རྫོགས་པ་ཆེན་པོའི་ལྟ་བའི་གནད་མདོར་བསྡུས་ཙམ་བཤད་པ། (120)
སྟོན་པའི་ཡོན་ཏན་མདོ་ཙམ་བརྗོད་པ། 
(132)
ཙི་དམར་གསོལ་ཀ་དགེ་ལེགས་ཆར་འབེབས། 
(135)
མཇུག་ཏུ་ཞུ་བྱའི་གཏམ་ཐུང་། 
(140）
ངས་གླེང་འདོད་པའི་སྐད་ཆ། 
• (141)
དོན་དངོས་འགའ་ཞིག་ལས་འཕྲོས་པའི་གཏམ། 
• (145)
དགོད་བྲོ་བའི་གནས་ཚུལ་འགར་རྐྱེན་བྱས་ཏེ་གླེང་བ། 
(148）
སེམས་ཀྱི་བདེ་སྐྱིད་ནི་བདེ་སྐྱིད་ཀྱི་རྩ་བ་ཡིན། 
• (150）
སྤྲུལ་སྐུའི་ལམ་ལུགས་ལ་ངེས་པར་དུ་དཔྱད་དགོས། 
(153）
སྨོན་ལམ་ཆེན་མོའི་སྐབས་ཀྱི་མཐོང་ཐོས་དང་བསམ་ཚུལ་གླེང་བ། (157)
བུད་མེད་དུས་དེབ་ལས་འཕྲོས་པའི་ཚོར་སྣང་། 
(160)
མི་རིགས་ཆོས་ལུགས་དང་རྨོངས་དད་བྱེད་མིན་གླེང་བ། 
(163）
ཆོས་འཇིག་རྟེན་གཉིས་སོ་སོ་ཡིན་ཚུལ་གླེང་བ། - 
• • • ... • • • (166)
བདེན་གཏམ་པད་དཀར་ཆུན་པོ། 
(175）
བླ་མ་ཞིག་མཇལ་དུ་སོང་བའི་ཚོར་སྣང་། 
བ• (180）

གློག་བརྙན་གྲགས་ཅན་མང་པོ་མཐོང་བའི་འཆར་སྣང་།.. 
• • • (183)
མཇུག་ཞུ། 
• (188)
མི་རྐྱང་གི་དོན་གཏམ། 
Et+E，• (191)
སེམས་ཁུར་གྱི་འོ་དོད། 
• (194)
སྙིང་ཆུང་གི་འཕར་སྒྲ། 
(195)
སེམས་པ་རྨས་མའི་བདེན་དོན་གྱི་གསང་བ། - 
• (197)
སྙིང་དཀྱིལ་ནས་ཐོན་པའི་ཟུག་རྔུ། 
• • (199)
སེམས་ལས་བརྡོལ་བའི་གླུ་ཆུང་། 
• (201)
ཕ་ཡུལ་ཕུལ་བ། 
• (203）
སྐྱོ་གླུ 
• (205）
གངས་རིའི་བུ་རྒོད་ཁྱུ་གཅིག་ལ་བསྐུལ་བ། 
EE EE
 • (207）
ཟི་ལིང་བོད་མིའི་ཁྲོམ་གྱི་སྣང་ཚུལ། 
• (209)
རི་འདབས་ཀྱི་ཚོར་སྣང༌། 
• (211)
འདས་ཟིན་པའི་ཕུ་བོར་ཕུལ་བའི་མྱ་ངན་གྱི་གཏམ་རྒྱུད། 
• ( 213）
ཕུ་བོ་པདྨ་རྡོ་རྗེ་ལ་ཕུལ་བ། 
• (215)
གྲོགས་ལ་ཕུལ་བ། 
• (217)
ཕུ་བོ་པདྨ་ཚེ་རིང་ལ་ཕུལ་བ། 
• (219)
བློ་རིག་ལྡན་པའི་གྲོགས་པོར་ཕུལ་བ། 
• (221)

གྲོགས་པོར་ཕུལ་པའི་རྒྱང་འཕྲིན། 
• (223)
རང་འཛིན་གྲྭའི་ཆོས་གྲོགས་ཚོར་ཕུལ་བ། 
(225)
སྙིང་ཉེ་བའི་གྲོགས་པོར་ཕུལ་བ། 
(227)
རང་ཚོགས་པའི་ཚོགས་མི་ཚོར་ཕུལ་བ། 
• (229)
མཇུག་གཏམ། • (231）

དཔེ་སྐྲུན་གསལ་བཤད།
ཀློག་མཁན་ཕོ་མོ་རྣམ་པ་ལགས། དེ་རིང་ང་ཚོ་ཡང་བསྐྱར་དེབ་འདི་་་
བརྒྱུད་ནས་མཇལ་བྱུང༌། འདི་ནས་ང་ལ་བཤད་རྒྱུ་ཞིག་ཡོད་པ་ནི། ད་ལྟའི་་་
དེབ་འདི་ཚད་མའི་སྐོར་གྱི་དེབ་གཉིས་པ་སྟེ་ཚད་མིན་གྱི་རྣམ་བཞག་གཙོས་
བོར་བྱས་ཏེ་བྲིས་པའི་དེབ་ཅིག་ཡིན། དེས་ན་བདག་གི་ཕྱིས་སུ་ཚད་མའི་་་་
ཕྱོགས་ཡོངས་ལ་ཞིབ་འཇུག་དང་འགྲེལ་བ་སོགས་བྱེད་པའི་ཀུན་སློང་ཡོད།
དེའི་ཕྱིར་ད་ལྟ་བྲིས་པའི་དེབ་འདིའི་ནང་དུ་བཀོད་ཡོད་པའང《ཚད་མིན་་་་
བློའི་རྣམ་བཞག་བཤད་པ》དང《ཡུལ་གྱི་རྣམ་བཞག་མདོར་བསྡུས་ཙམ་་་་་
བཤད་པ》« དཔྱད་ལན》《ཚད་མའི་ལོ་རྒྱུས་གསལ་བོར་བཤད་པ》《བསྡུས་་་
གྲྭའི་བཤད་པ་ཉུང་བསྡུས»( རིགས་ལམ་གྱི་རྣམ་གཞག་ཉུང་བསྡུས》《 ཚད་མ་
རིག་པའི་མ་འོང་གླེང་བ》《 ཚད་མའི་བཞུད་ལམ་ལ་ཕྱིར་ལྟ་ཐེངས་གཅིག་་་་
བྱས་པ》《 ཚད་མ་ཞེས་པར་དཔྱད་པ》《 ཚད་གཞུང་འཆད་སྦྱང་གི་སྐོར་ལ་་་་
བཏོན་པའི་བསམ་འཆར»«བོད་སྔ་རབས་པའི་ལུགས་ཀྱི་ཡུལ་གྱི་རྣམ་བཞག་
ཚིགས་སུ་བཅད་དེ་མདོར་ཙམ་བཤད་པ 》《 ཚད་མ་རྣམ་པར་འགྲེལ་བའི་་་
མཆོད་བརྗོད་ཀྱི་དོན་མི་ཕམ་བླ་མས་ལུགས་ལྟར་བཤད་པ 》《ཚད་མའི་ལོ་་་་
རྒྱུས་མདོར་ཙམ་བཤད་པ》བཅས་ཡིན། འདི་དག་གང་ལ་མཚོན་ནའང་རང་
བློའི་དཔྱད་པ་ལ་བརྟེན་ཏེ་བྲིས་པ་ལས་གཞན་ཟེར་རྗེས་འབྲང་བྱས་པ་
གཅིག་ཀྱང་མེད་པས་ཀློག་མཁན་ཁྱེད་རྣམ་པའི་གཟིགས་དང་རྟོགས་ངེས་་་
ཡིན། ཁྱད་པར་དུ་རྫུན་ཕྲ་མོ་ཙམ་ཡང
ཡང་མེད་པའི་སྐད་ཆ་ཞིག་བཤད་རྒྱུ་ཡོད་
པ་ནི། ལོ་འདི་འགར་འགྲོ་ཞོར་འདུག་ཞོར་ལ་འདིའི་ཕྱོགས་ཀྱི་གནས་ཚུལ་ལ་
1

རྒྱུས་ལོན་བྱས་རྗེས་བྲིས་པ་ཡིན་པས་དོན་དངོས་སུ་དེབ་འདི་ཟླ་འཁོར་
གསུམ་ཙམ་རིང་བྲིས་པ་ཡིན་ཞེས་བཤད་ཆོག་ཆོག་ཡིན། གཞན《དབུ་མའི་་་
རྣམ་བཞག་མདོར་བསྡུས་ཙམ་བཤད་པ་ཟླ་བ་དཀར་བོའི་འོད་སྣང»དང«
རྫོགས་པ་ཆེན་པོའི་ལྟ་བའི་གནད་མདོར་བསྡུས་ཙམ་བཤད་པ》ཞེས་པ་་་་་་
གཉིས་ཀྱང་རང་ཉིད་ཀྱིས་དབུ་རྫོགས་གཞུང་ལ་སྦྱང་བ་དང་ཞིབ་འཇུག་་་་
བྱས་པའི་འབྲས་རྟགས་སུ་བཀོད་པ་དང་། དེ་མིན་བརྗོད་འདོད་པའི་ལྟ་ཚུལ་
མང་བོ་ཞིག་ཡོད་པ་ལས་འགའ་ཞིག་དང་། སེམས་ནས་བརྗེད་མི་ཐུབ་པའི་་
གྲོགས་པོ་འགར་ཕུལ་བའི་གཏམ་འགའ་སྟེ། ཀློག་མཁན་ཚོར་མཚོན་ན་ཉོག་
གཏམ་དང་རང་ཉིད་ལ་མཚོན་ན་སེམས་གཏམ་ཡིན་པ་སོགས་ཀྱང་འདིར་
ཟུར་བཀོད་བྱས་ཡོད། སྤྱིར་དཔེ་སྐྲུན་གསལ་བཤད་གྲོགས་པོ་འམ་ངོ་ཤེས་་་
སོགས་གཞན་ཞིག་ལ་འབྲི་རུ་བཅུག་ན་བཟང་མོད་འོན་ཀྱང་ཁོ་ཚོའི་ཚད་་་་་
མའི་རྣམ་བཞག་མི་ཤེས་བཞིན་ཡང་ན་རྩོམ་འབྲི་མཁན་ལ་བསྟོད་ར་བྱས་ཏེ་
གནམ་དུ་འཇོག་པ་དང་ཡང་ན་སྨད་ར་བྱས་ཏེ་སར་འཕེན་པ་སོགས་ཀྱི་་
གནས་ཚུལ་དངོས་འབྱུང་སྲིད་ཕྱིར་དྲང་གཏམ་འདི་རང་ཉིད་ཀྱིས་མི་བརྗོད་
ཀ་མེད་བྱུང་ངོ་། མཐར་རྣམ་དཔྱོད་ལྡན་པའི་ཀློག་མཁན་རྣམས་ཀྱིས་མུ་་་་་
མཐུད་དུ་དེབ་འདི་ལ་གཟིགས་པར་དགའ་བསུ་ཞུ་ཞུ།།།།
ཞེས་རྩོམ་པ་པོས་ཟི་ལིང་ནས།།
2

ཚད་མིན་བློའི་རྣམ་བཞག་བཤད་པ།
ཇི་སྙེད་ཤེས་བྱའི་གནས་ཚུལ་ཇི་བཞིན་མཁྱེན།།
ཐབས་མཆོག་འབུམ་གྱིས་སྐྱེ་འགྲོའི་སྡུག་བསྔལ་སེལ།།
གཡོ་མེད་ཞི་བའི་ཀློང་ན་ཉམས་པ་མེད།།
རྒྱ་གར་སྟོན་པ་བཀའ་དྲིན་ཅན་ལ་འདུད།།
སྔོན་བྱོན་མཁས་པ་རྣམས་ཀྱི་དགོངས་དོན་ལ།།
གཟུ་བོའི་བློ་ཡིས་འགྲེལ་བ་ཙམ་བྱ་བ།།
དཔེ་འགའ་ཤེས་སྙམ་ང་རྒྱལ་མ་ལགས་ཀྱང་།།
བློ་གསལ་གཞོན་ནུར་ཕན་ཕྱིར་འབྲིང་ཙམ་སྨྲ།
ཞེས་མཆོད་པར་བརྗོད་པ་སོགས་གྲུབ་རྗེས་དོན་འགོད་པར་བྱ་བ་ལ། མཁས་
པའི་འདོད་ཚུལ་ངོས་བཟུང་བ་དང་། མཇུག་གི་དོན་བསྟན་པ་སྟེ་གཉིས། དེ་
ལས། དང་པོ་ལ། སྔ་རབས་པའི་འདོད་ཚུལ་ངོས་བཟུང་བ་དང་། ཕྱི་རབས་་་་
པའི་འདོད་ཚུལ་ངོས་བཟུང་བ་གཉིས། དེ་ལས། དང་པོ་ལ། མདོར་བསྟན་པ་་
དང་། རྒྱས་པར་བཤད་པ་གཉིསདེ་ལས། དང་པོ་ནི། རིགས་གཏེར་རང་འགྲེལ་
ཆེན་མོ་ལས།བོད་ཕལ་ཆེར་བློ་ལྔར་སྡུད་དེ། ཡིད་དཔྱོད་སྣང་ལ་མ་ངེས་དང༌།
བཅད་ཤེས་ལོག་ཤེས་ཐེ་ཚོམ་ལྔ། ཞེས་སོགས་གསུངས་བ་འདིར་བརྟེན་ནས་
མདོར་ཙམ་ངོས་བཟུང་བར་བྱའོ། །གཉིས་པ་ལ་མཚན་ཉིད་དང་དབྱེ་བ་
གཉིས་གཉིས་ལས། དང་པོ་ཡིད་དཔྱོད་ཀྱི་མཚན་ཉིད་ནི། རང་འགྲེལ་ཆེན་མོ་
ལས།སྔར་མ་རྟོགས་པའི་ལྐོག་གྱུར་དོན་དང་མཐུན་པར་ངེས་པའོ།ཞེས་དང་།
ཚད་མའི་དེ་ཁོ་ན་ཉིད་བསྡུས་པར། ཡིད་དཔྱོད་ཀྱི་མཚན་ཉིད་མྱོང་བ་དང་།
རྟགས་ལ་མ་བརྟེན་པར་དོན་བདེན་པ་གསར་དུ་ངེས་པ་ཡིན་ནོ། སོགས་དང༌།
3

ཡང་དེ་ཉིད་ལས་རྒྱུ་ན་རེ། ཡིད་དཔྱོད་ཀྱི་མཚན་ཉིད་མྱོང་བ་དང་རྟགས་ལ་
མ་བརྟེན་པར་དོན་ངེས་ཙམ་ཡིན་ནོ་ཞེས་ཟེར་རོ། ཞེས་སོགས་གསུངས་་
འདུག་གོ། །འདིར་བརྗོད་པར་བྱ་བ་ལ། རང་འགྲེལ་དང་དེ་ཉིད་བསྡུས་པ་་་་་
གཉིས་ཀྱི་སྐབས་ན་བསྟན་པའི་མཚན་ཉིད་དེ་འཇོག་མཁན་ཕྱ་བ་ཡིན་པར་
མངོན་ཏེ་དེ་ཡང་དེ་ཉིད་བསྡུས་པར། ཡིད་དཔྱོད་དོན་བདེན་པ་ཡུལ་དུ་བྱེད་
པ་ཞེས་ཕྱ་བ་ཟེར་ཏེ། ཞེས་པ་ལས་དཔག་པར་ནུས་སོ། གཞན་གོང་གསལ་་་་
དག་ལ་དཔག་ན། སྔ་རབས་པ་རྣམས་ཀྱིས་ཡིད་དཔྱོད་ངོས་འཛིན་བྱེད་ཚུལ་
མི་མཚུངས་ཏེ་ཕྱ་བ་ཆོས་སེང་སོགས་ཀྱིས། མྱོང་རྟགས་གཉིས་ལ་མ་བརྟེན་་་
པར་སྔར་མ་རྟོགས་པའི་ལྐོག་གྱུར་ཁྲོན་ཆུ་ལྟ་བུ་དོན་མཐུན་དུ་བདེན་པར་་
ངེས་མཁན་ཞིག་ལ་ཡིད་དཔྱོད་ཟེར་ཞིང་། རྒྱ་སོགས་ཀྱིས། མྱོང་རྟགས་གཉིས་
ལ་མ་བརྟེན་པར་ལྐོག་གྱུར་ཁྲོན་ཆུ་ལྟ་བུ་ངེས་ཙམ་ཞིག་ལ་ཡིད་དཔྱོད་ཟེར་་
བ་སོགས་སོ་སོར་གསལ་བ་ལས་གྲུབ་བོ། །རྒྱས་མཚན་ཉིད་འདི་ཡང་དག་་་་
མིན་པར་ཀློང་ཆེན་པས་བཞེད་དོ། །དབྱེ་བ་ནི། རང་འགྲེལ་ལས། དབྱེ་ན། རྒྱུ་་་
མཚན་མེད་པའི་ཡིད་དཔྱོད་ཁྲོན་པ་རྙིང་བ་ན་ཆུ་ཡོད་སྙམ་པ་ལྟ་བུ། རྒྱུ
མཚན་ཕྱིན་གྱི་ལོག་ཤ་བསྲེག་པའི་གསུར་ལ་འདུས་པའི་སྦྲང་བུའི་ཚོགས་ལ་
མེར་ངེས་པ་ལྟ་བུ། རྒྱུ་མཚན་མ་ངེས་པ་ཚུལ་གསུམ་མི་ཤེས་པ་བྱས་པའི་་་་་
རྟགས་ལས་མི་རྟག་པ་རྟོགས་པ་ལྟ་བུའོ།ཞེས་དང་།དེ་ཁོ་ན་ཉིད་བསྡུས་པར།
རྒྱུ་མཚན་མེད་པའི་ཡིད་དཔྱོད་ནི། ཁྲོན་པ་རྙིང་བ་ན་ཆུ་ཡོད་ངེས་སྙམ་པ་ལྟ་
བུ། ལོག་པའི་ཡིད་དཔྱོད་ནི། ཤ་བསྲེག་པའི་གསུར་ལ་སྲུང་མའི་ཚོགས་འདུས་
པ་ལ་དུ་བར་འཁྲུལ་ནས་དུ་བ་ཡོད་པའི་ཕྱིར་མེ་ཡོད་ངེས་སྙམ་པ་ལྟ་བུ། རྒྱུ་
མཚན་གྱི་འབྲེལ་བ་གཏན་ལ་མ་ཕེབ་པའི་ཡིད་དཔྱོད་ནི། དུ་བ་ཡོད་པའི་་་
ཕྱིར་མེ་ཡོད་ཅེས་བརྗོད་ཀྱང་རྟགས་དུ་བ་ཉིད་རླངས་པ་ལ་སོགས་པར་ཐེ་་་
ཚོམ་ཟ་བའོ། ཞེས་སོགས་གསུངས་འདུག་གོ།།འདི་དག་ལ་དཔྱད་ན་རྟགས་ལ་
མ་ལྟོས་པར་དོན་བདེན་པ་ཡུལ་དུ་བྱེད་མཁན་གྱི་ཡིད་དཔྱོད་ཡོད་པ་མི་་་་་
4

གསལ་བས་དབྱེ་བ་རྣམས་མཚན་ཉིད་དང་འབྲེལ་བ་མེད་པ་གསལ་བོར་་་་་
གྲུབ་བོ། །དེའི་ཕྱིར་ས་སྐྱ་པན་ཆེན་གྱིས། ཚད་མིན་གྱི་བློ་གསུམ་ལས་ལོགས་སུ་
གྲུབ་པའི་ཡིད་དཔྱོད་མི་སྲིད་པར་གསུངས་བའི་ཚུལ་ལ་ཁོ་བོ་ངེས་ཤེས་ལྷག་
པར་སྐྱེས་སོ། གཉིས་པ་སྣང་ལ་མ་ངེས་པའི་བློའི་མཚན་ཉིད་ནི། རང་འགྲེལ་་
ཆེན་མོ་ལས། སྒྲོ་འདོགས་དང་མི་འགལ་བའི་དོན་རང་གི་མཚན་ཉིད་སྣང་བ་
ཞེས་ཟེར་ལ། ཞེས་དང་། དེ་ཁོ་ཉིད་བསྡུས་པར། བཟློག་པའི་སྒྲོ་འདོགས་དང་
མི་འགལ་བའི་དོན་རང་གི་མཚན་ཉིད་སྣང་བའོ།ཞེས་དང་།ཡང་དེ་ཉིད་ལས།
རྒྱ་ན་རེ། སྒྲོ་འདོགས་དང་མི་འགལ་བའི་སྣང་བ་ཡིན་ནོ་ཞེས་ཟེར་ཏེ། ཞེས་་་་
སོགས་གསུངས་འདུག་གོ། །འདིར་བརྗོད་པར་བྱ་བ་ལ། རང་འགྲེལ་དང་དེ་་
ཉིད་བསྡུས་པ་གཉིས་ཀྱི་སྐབས་ན་བསྟན་པའི་མཚན་ཉིད་འཇོག་མཁན་སུ་་
ཡིན་པ་མི་གསལ་ལོ། རྒྱས། བཞག་པའི་མཚན་ཉིད་ནི་ཅུང་ཙམ་ཆ་མི་ཚང་བ་
འམ་ཡང་ན་སྔ་མས་འདོད་ཚུལ་དང་མི་མཐུན་སྙམ་སྟེ་དཔྱད་དོ། གཞན་གོང་
གསལ་དག་ལ་དཔག་ན། རང་འགྲེལ་དང་དེ་ཉིད་བསྡུས་པའི་སྐབས་ཀྱི་་
མཚན་ཉིད་ངོས་འཛིན་མཁན་དག་གིས་རྗེས་དཔག་ཚད་མ་ལ་ངེས་པ་
འདྲེན་མི་ནུས་ཤིང་སྣང་བའི་ཡུལ་རང་མཚན་འཛིན་པའི་བློ་ཞིག་ལ་སྣང་
མ་ངེས་པ་ཟེར་བ་དང་། རྒྱ་སོགས་ཀྱིས། རྗེས་དཔག་ཚད་མ་ལ་ངེས་པ་མི་
འདྲེན་ཞིང་སྣང་བའི་ཡུལ་འཛིན་པའི་བློ་ཞིག་ལ་སྣང་ལ་མ་ངེས་པ་ཟེར་བ་་
སོགས་གསལ་ལོ། །འདིར་ངེས་པར་དུ་བརྗོད་པར་བྱ་བ་ལ། བཟློག་པའི་སྒྲོ་་་་་
འདོགས་དང་མི་འགལ་ཞེས་པའི་དོན་ཁོ་བོས་སྣང་ལ་མ་ངེས་པའི་རྗེས་་
དཔག་ཚད་མར་ངེས་པ་མི་འདྲེན་པར་གོ་བ་བླངས་ནས་འགྲེལ་ཡོད་པས་་་་
དཔྱད་རྒྱུ་གལ་ཆེའོ། དབྱེ་བ་ནི། རང་འགྲེལ་ཆེན་མོ་ལས། ཡུལ་རྣམ་པ་མི་
གསལ་བ་བུམ་པའི་སྐད་ཅིག་ལྟ་བུ། ཡིད་ཉེ་བར་མ་གཏད་པ་དམིགས་པ་
འགའ་ཞིག་ལ་ཡིད་བསྡུས་པ་ན་གཟུགས་མཐོང་བ་ལྟ་བུ། འཁྲུལ་བའི་རྒྱུ་་
མཚན་གྱིས་ཟིན་པ་ཉ་ཕྱིས་ལ་དངུལ་དུ་འཁྲུལ་བའི་ཚེ་ཉ་ཕྱིས་སུ་མ་ངེས་པ་
5

ལྟ་བུ་འོ་ཞེས་ཟེར་རོ། སོགས་གསུངས་འདུག་གོ། །འདིར་འདི་ཙམ་ལས་དེ་
ཉིད་བསྡུས་པའི་སྐབས་ཀྱི་དབྱེ་ཚུལ་མ་བཀོད་ལ་དེ་ཡང་གཞུང་གཉིས་ཀའི་
འདོད་ཚུལ་འགོད་ལུགས་མཚུངས་ཕྱིར་དགོས་མེད་ཡིན་པས་སོ། །གསུམ་པ་
བཅད་ཤེས་ཀྱི་མཚན་ཉིད་ནི། རང་འགྲེལ་ཆེན་མོ་ལས། སྔར་རྟོགས་ཟིན་གྱི་་་
བྱེད་པ་མ་ཉམས་པ་ལ་བཟློག་ཕྱོགས་ཀྱི་སྒྲོ་འདོགས་དང་འགལ་བར་འཇུག་
གོ། ཞེས་དང་། དེ་ཁོ་ན་ཉིད་བསྡུས་པར། ཕྱ་བ་ན་རེ། ཚད་མས་སྔར་སྒྲོ་་
འདོགས་ཆོད་པའི་དོན་ལ་བཟློག་པའི་སྒྲོ་འདོགས་དང་འགལ་བས་འཇུག་པ་
ཞེས་པ་ལ་འདོད་དེ། ཞེས་སོགས་གསུངས་འདུག་གོ། །འདི་ལས་རང་འགྲེལ་་་
ཆེན་མོའི་སྐབས་ཀྱི་མཚན་ཉིད་འཇོག་མཁན་ཕྱ་བ་ཡིན་པའང་ཤེས་ནུས་སོ།
གཞན་གོང་གསལ་དག་ལ་དཔག་ན། ཕྱ་བ་སོགས་ཀྱིས། སྔ་མས་ཡུལ་སླར་ཡུལ་
དུ་བྱས་ནས་རང་གིས་ངེས་པའམ་ངེས་པ་འདྲེན་ལ་གང་རུང་ལ་བརྟེན་ཏེ་་་
ཡུལ་དེ་ཉིད་རྟོགས་མཁན་གྱི་བློ་ཞིག་ལ་བཅད་ཤེས་ཟེར་བ་གསལ་ལོ། །དབྱེ་
བ་ནི། རང་འགྲེལ་ཆེན་མོ་ལས། མངོན་སུམ་བཅད་ཤེས་ཞེས་བྱ་བ་སྔར་སྔོན་་
པོ་མཐོང་བའི་རྗེས་ལ་སྔོན་པོ་མཐོང་བ་ལྟ་བུ་དང་། རྟོག་པ་བཅད་ཤེས་ཞེས་
བྱ་བ་མངོན་སུམ་གྱི་རྗེས་སུ་སྐྱེས་པའི་ངེས་པ་དང་། རྗེས་དཔག་ལ་སོགས་པ་
རྟོགས་པའི་རྗེས་སུ་སྐྱེས་པའི་དྲན་པ་ཡིན་ནོ་ཞེས་ཟེར་རོ། ཞེས་སོགས་་
གསུངས་འདུག་གོ། གོང་ལྟར་འདིའི་སྐབས་སུ་འང་དབྱེ་ཚུལ་གཞན་མ་་་་་
བཀོད་པས་ཤེས་འདོད་པ་རྣམས་ཀྱིས་གཞུང་དངོས་ནས་བཙལ་བར་བྱའོ། །
གཞན་བརྗོད་དགོས་པ་ཞིག་ལ། གོང་གསལ་ལྟར་རྟོག་པ་བཅད་ཤེས་ལ་་་་་
གཉིས་ཡོད་པར་འདོད་དེ་དེ་ཡང་མངོན་སུམ་གྱི་རྗེས་སུ་སྐྱེས་པའི་ངེས་པ་་་
དང་། རྗེས་དཔག་གི་རྗེས་སུ་སྐྱེས་པའི་དྲན་པའོ། འདི་ལས། རྗེས་དཔག་གི་་་
རྗེས་སུ་སྐྱེས་པའི་དྲན་པ་ནི་རྗེས་དཔག་གི་རྒྱུན་ཡིན་ཡང་རྗེས་དཔག་མིན་་་་
པར་འདོད་དོ། དེའི་རྒྱུ་མཚན། རྗེས་དཔག་ལ་བཅད་ཤེས་མི་སྲིད་ཅེས་བོད་སྔ་
མས་སྨྲ་བར་གྲགས་སོ། །བཞི་བ་ལོག་ཤེས་ཀྱི་མཚན་ཉིད་ནི། དེ་ཁོ་ན་ཉིད་
- 6 –

བསྡུས་པར། མཚན་ཉིད་དོན་མི་བདེན་པ་ཡུལ་དུ་བྱེད་པ་ཡིན་ནོ་ཞེས་བྱ་བ་
ཟེར་ཀྱང་། ཞེས་དང་།དོན་དང་མི་མཐུན་པ་ཡུལ་དུ་བྱེད་པ་ཡིན་ནོ་ཞེས་བྱང་
ཆུབ་སྐྱབས་གསུངས་ངོ༌། ཞེས་དང་། རྒྱ་ན་རེ། དོན་ལ་ཕྱིན་ཅི་ལོག་ཏུ་ཡོངས་
སུ་གཅོད་པ་ཞེས་བྱ་བ་ཡིན་ནོ་ཞེས་ཟེར་ཏེ། ཞེས་སོགས་གསུངས་འདུག་གོ །
འདི་དག་ལ་དཔག་ན། ཕྱ་བ་སོགས་ཀྱིས། བདེན་པ་མ་ཡིན་པའི་ཡུལ་ཡུལ་དུ་
བྱེད་མཁན་གྱི་བློ་ཞིག་ལ་ལོག་ཤེས་ཟེར་བ་དང་། བྱང་ཆུབ་སྐྱབས་ཀྱིས། དོན་
གྱི་གནས་ཚུལ་དང་མི་མཐུན་པའི་ཡུལ་ཡུལ་དུ་བྱེད་མཁན་གྱི་བློ་ཞིག་ལ་ལོག་
ཤེས་ཟེར་བ་དང་། རྒྱ་སོགས་ཀྱིས། ཕྱིན་ཅི་ལོག་གི་ཡུལ་འཛིན་མཁན་གྱི་བློ་་་
འམ་ཡང་ན་ཕྱིན་ཅི་ལོག་ཏུ་ངེས་པའི་སྒོ་ནས་འཛིན་མཁན་གྱི་བློ་ཞིག་ལ་་་་
ལོག་ཤེས་ཟེར་བ་སོགས་གསལ་ལོ། དབྱེ་བ་ནི། དེ་ཁོ་ན་ཉིད་བསྡུས་པར། རྟོག་
མེད་ལོག་ཤེས་དང་། རྟོག་པ་ལོག་ཤེས་སོ། ཞེས་གསུངས་འདུག་གོ། གཞན་་་་་
རྟོག་བཅས་ལོག་ཤེས་དང་རྟོག་མེད་ལོག་ཤེས་ཀྱི་ཁྱད་པར། དེ་ཁོ་ན་ཉིད་་
བསྡུས་པར། རིམ་པ་བཞིན་དུ་དཔྱད་ན་ལྡོག་པ་དང་།དཔྱད་ཀྱང་མི་ལྡོག་པའོ།
ཞེས་གསུངས་ཡོད་དོ། འདིའི་དོན་རྟོགས་བཅས་ལོག་ཤེས་ཀྱི་ཡུལ་ལ་དཔྱད་
པའི་ཚེ་རང་ཡུལ་ལོག་པར་འཛིན་པ་ལས་ལྡོག་པར་འགྱུར་བ་དང་། རྟོག་་་་
མེད་ལོག་ཤེས་ཀྱི་ཡུལ་ལ་དཔྱད་པའི་ཚེ་རང་ཡུལ་ལོག་པར་འཛིན་པ་ལས་་
ལྡོག་མི་སྲིད་པ་པ་ལ་ལ་གོ་གོ་དགོས་དགོས་སམ་སམ་སྙམ་སྟེ་དཔྱད་དོ། །ལྔ་བ་ཐེ་ཚོམ་གྱི་མཚན་་
ཉིད་ནི། དེ་ཁོ་ན་ཉིད་བསྡུས་པར། མཚན་ཉིད་བློ་རྩེ་གཉིས་ཀྱི་རྣམ་པས་་་་
འཇུག་པ་ཞེས་པ་ལ་རྒྱུ་བཞེད་དོ། ཞང་ཚེས་དང་ཕྱ་པ་ནི་མཐའ་གཞན་དུ་
སྲིད་པའི་དོགས་པ་དང་བཅས་པའོ་ཞེས་ཟེར་རོ། ཞེས་གསུངས་འདུག་གོ།
འདི་དག་ལ་དཔག་ན། རྒྱ་སོགས་ཀྱིས། བློ་རྩེ་གཉིས་ཀྱི་སྒོ་ནས་ཡུལ་ལ་འཇུག་
མཁན་ཞིག་ལ་ཐེ་ཚོམ་ཟེར་བ་དང༌། ཞང་ཕྱ་གཉིས་ཀྱིས། མཐའ་གཅིག་ལ་་་་
འཇུག་སྐབས་མཐའ་གཞན་ཡིན་སྲིད་སྙམ་པའི་དོགས་པ་ལྡན་མཁན་གྱི་བློ་་
ཞིག་ལ་ཐེ་ཚོམ་ཟེར་བ་སོགས་གསལ་ལོ།དབྱེ་བ་ནི།དེ་ཁོ་ན་ཉིད་བསྡུས་པར།
7

ལམ་གཡས་པ་ཡིན་ནམ་གཡོན་པ་ཡིན་སྙམ་པ་འམ་ལས་རྒྱུ་འབྲས་ཡོད་དམ་
མེད་སྙམ་པ་ལྟ་བུའོ། ཞེས་གསུངས་འདུག་གོ། གཞན་ཐེ་ཚོམ་ལ་གཞན་སེལ་་་
ཡོད་མེད་ཀྱི་ཐད་དུ། དེ་ཁོ་ན་ཉིད་བསྡུས་པར། རྒྱ་ན་རེ། ཐེ་ཚོམ་ལ་གཞན་
སེལ་མེད་དེ་ཐེ་ཚོམ་གྱིས་གང་ཡང་ཡོངས་སུ་མ་བཅད་པར་གང་ཡང་རྣམ་་་
པར་མི་ཆོད་པས་སོ། དེས་ན་རྟོག་བཅས་ཐམས་ཅད་གཞན་སེལ་བའི་སྒོ་ནས་
མི་འཇུག་སྟེ་ངེས་པའི་རྟོག་བཅས་གཞན་སེལ་བའི་སྒོ་ནས་འཇུག་པ་ཡིན་ནོ།
རྟོག་མེད་ཐམས་ཅད་བསྒྲུབ་པའི་སྒོ་ནས་མི་འཇུག་སྟེ་རྟོག་མེད་ལོག་ཤེས་་་་
བཞིན་ནོ། དེས་ན་ངེས་པའི་རྟོག་བཅས་གཞན་སེལ་བའི་སྒོ་ནས་འཇུག་པ་ལ་
དགོངས་པ་འོ་ཞེས་ཟེར་རོ། ཞེས་སོགས་བཀོད་ཡོད་དོ།དེས་ན་ཀློང་ཆེན་པས་
ཚད་མའི་སྐབས་སུ་ཐེ་ཚོམ་ལ་གཞན་་སེལ་ཡོད་མེད་འདོད་ཚུལ་དུ་མ་ལས་་་
རྒྱས་འདོད་ཚུལ་ལྟར་དུ་བཤད་འདུག་སྙམ་སྟེ་དཔྱོད་ལྡན་དག་གིས་བརྟག་་
པར་འཚལ་ལོ། འདིར་བརྗོད་པར་བྱ་བ་ཞིག་ལ། ཚད་མིན་གྱི་བློ་ལྔའི་གོ་རིམ་
རང་འགྲེལ་ལྟར་ལས་དེ་ཁོ་ན་ཉིད་ལྟར་བཀོད་པ་མིན་པ་དང་། ལོག་ཤེས་་་་་
དང་ཐེ་ཚོམ་གཉིས་ཀྱི་རྣམ་བཞག་སྔ་རབས་པས་འདོད་ཚུལ་ལྟར་བཀོད་པ་
རང་འགྲེལ་ན་མི་སྣང་བས་དེ་ཁོ་ཉིད་གཅིག་པུའི་སྐབས་ན་བཀོད་ཡོད་པ་་་
དག་འདིར་བཀོད་དེ་ངོ་སྤྲོད་བྱས་པ་ཡིན་པ་སོགས་ཀྱང་མཁྱེན་པར་བྱ་རྒྱུ་་་
གལ་ཆེའོ། །ད་དུང་འདིར་ནན་གྱིས་བཤད་འདོད་པ་ཞིག་ནི། ཚད་གཞུང་ལ་
འཇུག་མཁན་གྱི་ཕྱི་རབས་པ་ཚོར་མཚོན་ན། བོད་སྔ་མས་འདོད་ཕྱོགས་དང་
ཕྱི་མས་འདོད་ཕྱོགས་ཞེས་རིས་སུ་བཅད་དེ་སྔ་མས་དགོངས་དོན་འདོར་བ་
དང་། ཕྱི་མས་དགོངས་དོན་ལེན་སོགས་མགོ་ཡང་གི་ལས་ཀ་མི་བྱ་བར་སྔ་་་་
ཕྱིའི་ཕྱོགས་གང་ལ་ཡང་བརྟག་དཔྱད་ཞིབ་འཇུག་དང་ཉེས་པ་མཆིས་ན་་་་
ཕྱོགས་གང་ཡིན་ཡང་འདོར་བ་དང་། ཡང་དག་པ་ཡིན་ཚེ་ཕྱོགས་གང་ཡིན་་
ཡང་དང་ལེན་བྱེད་པ་སོགས་དམ་པའི་བྱ་ལས་ལ་འཇུག་དགོས་པ་རྟོགས་་་་
པར་འཚལ་ལོ། འདིར་བློ་དམན་ལས་དང་པོ་བར་ཕན་ཆེད་ཁོ་བོས་བོད་ཀྱི་་
8

མཁས་པ་ཞིག་གིས་གསུངས་ཚིག་གྲགས་ཅན་ཞིག་འདྲེན་པར་བྱ་སྟེ།དེ་ཡང་
མཁས་དབང་དགེ་ཆོས་ཀྱིས། ཤེས་རབ་ཡོད་ན་ཕྱོགས་གང་ནས་ཀྱང་གནད་
ཆེན་པོ་རེ་རྙེད་ནུས་པས། ཧྲིལ་ཀྱིས་འདོར་བ་དང་ཧྲིལ་གྱིས་ལེན་པ་འདི་་་
གཉིས་ཀ་ཡང་རྣམ་དཔྱོད་ཀྱི་ལམ་མ་ཡིན་ནོ ཞེས་གསུངས་བ་འདི་འདིའི་་་་
ཐད་དུ་ཧ་ཀྱང་འཕྲོད་པས་བླ་ན་མེད་པའི་ལེགས་བཤད་འདི་ཕྱི་རབས་པ་་་
དག་གིས་སྙིང་ལ་འཛིན་པར་རིགས་ཞེས་རེ་བ་ཡང་ཡང་ཞུའོ།
སྨྲས་པ།
སྔོན་བྱོན་སྔ་རབས་མཁས་པའི་ཏོག་ལྟ་བུ།།
ཕྱ་སོགས་རིགས་པའི་སེང་ཆེན་འགྲན་བྲལ་ཚོགས།།
ཁ་བའི་ལྗོངས་སུ་བྱོན་པའི་མཛད་རྗེས་དག།།
དཔྱོད་ལྡན་རྣམས་ཀྱིས་ད་དུང་སྒྲོགས་ལ་བྲེལ།།
དེ་ཡང་དགོངས་ཕྱོགས་དྲི་མ་མེད་པའི་དོན།།
ཇི་བཞིན་ཟུར་བཀོད་བྱས་པ་མཐོང་དཀོན་ཕྱིར།།
ཡང་དག་རིགས་པའི་དཔྱད་པ་དག་བགྱིས་ཏེ།
མ་བཅོལ་དང་བླངས་ངང་ནས་ཡི་གེར་ཕབ།།
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།།
༈ དེ་ལས་གཉིས་པ་ལ། ས་ལུགས་ལྟར་བཤད་པ་དང༌། རྙིང་ལུགས་ལྟར་
བཤད་པ་དགེ་ལུགས་ལྟར་བཤད་པ་བཅས་གསུམ། དེ་ལས། དང་པོ་ལ་སྤྱིར་་་
ཚད་མིན་བློའི་མཚན་ཉིད་དང་དབྱེ་བ་གཉིས་ལས་མཚན་ཉིད་ནི། རིགས་་་་
གཏེར་རྩ་འགྲེལ་གཉིས་ལས། མི་བསླུ་མ་གྲུབ་ཚད་མ་མིན།ཞེས་དང༌། ཚད་མ་
མིན་པའི་མཚན་ཉིད་ནི་ཤེས་པ་གང་ལ་མི་བསླུ་བ་མ་གྲུབ་པ་ཞེས་བྱ་བ་ཡིན་
ཏེ། བ་ལང་མ་ཡིན་པར་མཚོན་པ་ལ་ནོག་ལྐོག་ཤལ་བཀག་པ་ལྟར་འཁྲུལ་བ་
མེད་དོ། ཞེས་སོགས་གསུངས་སོ། འདིའི་དོན་ནི། ཤེས་པ་གང་གི་སྟེང་དུ་མི་་་
བསླུ་བ་མ་གྲུབ་པ་ལ་ཚད་མ་མ་ཡིན་པའི་བློ་ཞེས་བྱ་སྟེ་སྲོག་ཆགས་གང་གི་་་

སྟེང་དུ་ནོག་ལྐོག་ཤལ་མེད་པ་ལ་བ་ལང་མ་ཡིན་པ་ཞེས་བྱ་བ་བཞིན་འདི་་་
ལྟར་བཤད་པ་འམ་མཚན་ཉིད་འདི་ལྟར་ངོས་བཟང་བ་འཁྲུལ་བ་མེད་པ་་་་
ཡིན་ནོ། ཞེས་པའོ། མི་བསླུ་བ་དང་བསླུ་བ་ཞེས་པ་འདིའི་ཐད་དུ་གློ་བོ་མཁན་
ཆེན་བསོད་ནམས་ལྷུན་འགྲུབ་ཀྱིས་མཛད་པའི་རིགས་གཏེར་འགྲེལ་བ་་་་་་
རིགས་ལམ་གསལ་བའི་ཉི་མར། ཁ་ཅིག་ཡུལ་ལ་ཞེས་ཁྱད་པར་སྦྱོར་བ་ནི་་་་
གཉིས ས་མེད་རང་རིག་པའི་ཤེས་པ་ཚད་མ་མ་ཡིན་པར་འགྱུར་ཏེ། ཡུལ་མེད་
པས་སོ།ཞེས་གསུངས་བ་ལྟར་རྟོགས་པར་བྱའོ། དབྱེ་བ་ནི། རིགས་གཏེར་ལས།
མ་རྟོགས་ལོག་རྟོག་ཐེ་ཚོམ་སྟེ། ཚད་མའི་འགལ་ཟླ་རྣམ་པ་གསུམ། ཞེས་་་་་
གསུངས་སོ། འདིར་བརྗོད་པར་བྱ་བ་ལ་ས་པན་གྱིས། ཚད་མིན་བློའི་དབྱེ་བསྡུ་
བྱེད་སའི་གཞི་མ་རྟོགས་པ་ཡིན་པར་གསུངས་ཤིང་དབྱེ་གཞི་མ་རྟོགས་པ་་
དང་དབྱེ་ཆོས་ལོག་ཤེས་ཐེ་ཚོམ་གཉིས་བཅས་དབྱེ་ན་གསུམ་དུ་འདོད་དོ།
དབྱེ་གཞི་དབྱེ་ཆོས་སུ་བྱས་པ་མི་འགལ་ཚུལ་རིགས་འགྲེལ་རིགས་ལམ་་་
གསལ་བའི་ཉི་མ་ལས། འོ་ན་མ་རྟོགས་པ་ནི་དབྱེ་གཞི་ཡིན་པས་ཡ་གྱལ་དུ་་་
འགལ་ལོ་ཞེ་ན། དེ་དང་དེ་མིན་དུ་འཛིན་པའི་ནུས་པས་སྟོང་བའི་ལྡོག་པ་་་་
ནས་ཡ་གྱལ་དུ་བཤད་ལ། ལོག་རྟོག་དང་ཐེ་ཚོམ་ལའང་ཡུལ་ཇི་ལྟ་བ་བཞིན་
དུ་མ་རྟོགས་པའི་ཆ་ནི་ཚད་མ་མ་ཡིན་པའི་བློ་ཀུན་ཀྱང་ཡིན་ལ། དེའི་ཆ་ནས་
དབྱེ་གཞིར་ཡང་མི་འགལ་ཏེ། རརང་རིག་གི་རྫས་ཀྱིས་ཤེས་པ་ཐམས་ཅད་ལ་་
ཁྱབ་པས་གསལ་ཞིང་རིག་པ་ཤེས་པ་ཀུན་གྱི་དབྱེ་གཞིར་འགྱུར་ལ། རང་རིག་
པའི་ལྡོག་པ་ནས་ཡ་གྱལ་དུ་འདོད་པ་མི་འགལ་བ་བཞིན་ནོ། ཞེས་གསུངས་
བ་ལྟར་རྟོགས་པར་བྱའོ། གཞན་མ་རྟོགས་པ་ཚད་མིན་བློའི་དབྱེ་གཞི་ཡིན་་་་
ཕྱིར་བློ་ཐམས་ཅད་ཀྱི་གཙོ་བོར་འདོད་དེ་དེ་ཡང་རང་འགྲེལ་ལས། བོད་་་་་
རྣམས་ཀྱིས་ཚད་མ་མ་ཡིན་པའི་གཙོ་བོར་གྱུར་བ་མ་རྟོགས་པའི་བློ་ཕར་དོར་
ནས། དོན་མེད་པ་ལ་ཚད་མ་མ་ཡིན་པའི་བློ་ལྔར་ཕྱེ་བར་ཟད་དོ། ཞེས་་་་
གསུངས་བ་ལྟར་རོ། འདིའི་ཐད་ཀྱི་དོགས་པ་སེལ་ཕྱིར་རིགས་འགྲེལ་རིགས་
10 --

ལམ་གསལ་བའི་ཉི་མ་ལས། འདིར་ཁ་ཅིག་མ་རྟོགས་པའི་བློ་ཚད་མིན་གྱི་་་་
གཙོ་བོར་བཤད་པ་གང་ན་ཡོད་ཅེས་རྣམ་པར་རྟོག་ན། སྤྱིར་དེ་འདྲ་བ་ལ་རྒྱུ་
མཚན་བཤད་མི་དགོས་མོད། ལོག་རྟོག་བཟློག་པའི་ཕྱིར་ཁུངས་བསྟན་ན།
སློབ་དཔོན་དུལ་བ་ལྷས། གལ་ཏེ་འཁྲུལ་བའི་དབང་གིས་གནས་སྐབས་་་་
གཞན་དུ་གྱུར་བ་ལས་དོན་གྱིས་སྟོང་བའི་ཤེས་པ་འབྱུང་བར་ཁས་ལེན་ན་ནི།
དེའི་ཚེ་འཁྲུལ་བའི་རྒྱལ་བོ་ཆེན་པོ་མ་རིག་ཉིད་ཡོད་པས་དེའི་དབང་གིས་་་
ཤེས་པ་ཐམས་ཅད་དོན་གྱིས་སྟོང་བར་འབྱུང་ངོ་ཞེས་བྱ་བར་འདོད་པར་་་་
གྱིས་ཤིག་ཅེས་དང་། དོན་དེ་ཉིད་རྣམ་འགྲེལ་མཛད་པས། གཏི་མུག་ཉེས་པའི་
རྩ་བ་སྟེ། །ཞེས་གསུངས་བ་ལས་གོ་བར་གྱིས་ཤིག །ཅི་སྟེ་གཞུང་ལས་མ་རིག་་
པ་ཞེས་བཤད་པ་དང་སྐབས་འདིའི་མ་རྟོགས་པའི་བློ་མི་གཅིག་གོ་ཞེ་ན།
ཡུལ་གང་ལ་མ་རྟོགས་པའི་འཇུག་ཚུལ་གྱི་སྒོ་ནས་འདི་དང་དེ་ལ་ཁྱད་པར་་
ཅུང་ཟད་མེད་དེ། ཡུལ་གང་ཇི་ལྟ་བ་བཞིན་དུ་མ་རྟོགས་པའི་བློ་དེ་ནི་ཡུལ་དེ་
ལ་མ་རིག་པ་དང་མ་རྟོགས་པ་གཞི་མཐུན་པ་ཡིན་ཏེ། བླུན་པོའི་བློ་གྲོས་་་་་
གསུངས་རབ་ཀྱི་དོན་ལ་མ་རྟོགས་པ་ཡིན་པ་བཞིན། སོ་སོ་སྐྱེ་བོའི་གཉིས་
སྣང་གི་ཚད་མ་རྣམས་ཀྱང་ཇི་ལྟ་བ་བཞིན་དོན་ལ་བལྟོས་ཏེ་ཡུལ་ཇི་ལྟ་བ་་་་
བཞིན་མ་རྟོགས་པ་ཉིད་ཡིན་ནོ། ཞེས་སོགས་རྒྱས་པར་གསུངས་ཡོད་དོ། ཇི་
ལྟར་དབྱེ་བསྡུ་བྱེད་ཚུལ་ནི།རིགས་གཏེར་ལས། འཇུག་ཚུལ་སྒོ་ནས་ཕྱེ་བ་ཡིན། །
ངོ་བོའི་སྒོ་ནས་བསྡུ་ན་གཅིག །ཅེས་གསུངས་བ་ལྟར་རོ། འཇུག་ཚུལ་སྒོ་ནས་
ཕྱེ་བ་ཡིན། །ཞེས་པ་འདིའི་ཐད་ཀྱི་དོགས་པ་སེལ་ཕྱིར་རིགས་ལམ་གསལ་་་་
བའི་ཉི་མ་ལས། འོ་ན་མ་རྟོགས་པའི་བློ་མ་རྟོགས་པར་སོང་བའི་ཡུལ་མེད་ན་
ཡུལ་ལ་འཇུག་ཚུལ་གྱི་སྒོ་ནས་གསུམ་དུ་ཕྱེ་བ་དང་འགལ་ལོ་ཞེ་ན། དེ་ནི་ཡུལ་
ལ་འཇུག་པའི་བློའི་འཛིན་སྟངས་གསུམ་གྱི་སྒོ་ནས་ཕྱེ་བ་ཡིན་གྱི། ཡུལ་གསུམ་
གྱི་སྒོ་ནས་ཕྱེ་བ་ནི་མ་ཡིན་ནོ། ཞེས་སོགས་གསལ་བོར་གསུངས་ཡོད་དོ།
གཞན་སློབ་དཔོན་ཀཱ་མ་ལ་ཤཱི་ལ་དང་སློབ་དཔོན་ཐར་བའི་འབྱུང་གནས་་་་
11

སོགས་ཀྱིས་ཚད་མིན་གྱི་བློ་ལ་ལོག་ཤེས་དང་ཐེ་ཚོམ་གཉིས་སུ་བཞེད་པ་དང་།
ས་པན་གྱིས་ཚད་མིན་གྱི་བློ་ལ་གསུམ་དུ་བཤད་པ་སོགས་ཐ་དད་པ་ཡིན་པ་
འདིའི་ཐད་དུ་འང་རིགས་ལམ་གསལ་བའི་ཉི་མ་ལས། འོ་ན་སློབ་དཔོན་དག་
གིས་ཚད་མིན་གྱི་བློ་ལ་གཉིས་སུ་བཤད་པ་དང་འདིར་གསུམ་དུ་གསུངས་བ་
འགལ་ལོ་ཞེ་ན། མི་འགལ་ཏེ། འདི་ནི། འཇུག་ཚུལ་སྒོ་ནས་ཕྱེ་བ་ཡིན། །ཞེས་་་་་
འཇུག་ཚུལ་གྱི་སྒོ་ནས་གསུམ་དུ་དབྱེ་བ་ཡིན་ལ། གཉིས་སུ་བཤད་པ་ནི་མ་་་
རྟོགས་པའི་བློ་ཉིད་ཡུལ་གྱི་ལྡོག་ཕྱོགས་འཇལ་བའི་ཆ་ནས་ལོག་ཤེས་ཀྱི་མིང་
གི་བསྟན་པའི་ཕྱིར་ཏེ། ཇི་སྐད་དུ། སྡུག་བསྔལ་ཕྱིན་ཅི་ལོག་བློ་དང་།སྲེད་པ་་་
ཀུན་ནས་འཆིང་བ་ནི། །རྒྱུ་ཡིན་དེ་ཡི་གནོད་བྱེད་ནི།།བདག་མེད་མཐོང་བ་་་
འགལ་བ་ཡིན།།ཞེས་གསུངས་བ་ལྟར་རོ།།ཞེས་གསུངས་ཡོད་དོ།།དེས་ན་ཁོ་་་
བོས་འདིར་ནན་གྱིས་བཤད་འདོད་པ་ནི། ཚད་མིན་བློའི་དབྱེ་གཞི་མ་རྟོགས་
པ་ཉིད་དབྱེ་ཆོས་སུ་བྱས་ཏེ་བགྲངས་བ་ས་པཎ་ཁོ་ནའི་ལུགས་སུ་སྣང་བས་་
ལུགས་ཡང་དག་པར་འཛིན་འདོད་ན་རིགས་གཏེར་གྱི་འགྲེལ་བའི་བསྟན་་་
བཅོས་རིགས་ས་ལ་ལམ་གསལ་བའི་ཉི་མའི་དགོངས་ཕྱོགས་ལྟར་དམ་བཅའ་རྒྱུ་ནི་
གནད་ཀྱི་སྙིང་བོར་མཐོང་ངོ༌། །དེའི་ཕྱིར་འདིའི་ཐད་ཀྱི་དོན་རྒྱས་པར་་་་་
རྟོགས་འདོད་པའི་རྣམ་དཔྱོད་དང་ལྡན་པ་རྣམས་ཀྱིས་གློ་བོ་མཁན་ཆེན་
བསོད་ནམས་ལྷུན་གྲུབ་ཀྱིས་མཛད་པའི་རིགས་འགྲེལ་རིགས་ལམ་གསལ་་་
བའི་ཉི་མར་གཟིགས་པར་འཚལ་ཞེས་ཁོ་བོའི་ཞུའོ།།
ཚད་མིན་གྱི་བློ་གསུམ་པོ་དེ་ལའང་མཚན་ཉིད་དང་དབྱེ་བ་གཉིས་
གཉིས་ལས། དང་པོ་མ་རྟོགས་པའི་མཚན་ཉིད་ནི། རིགས་གཏེར་ལས། དེ་དང་
དེ་མིན་འཛིན་པས་སྟོང་། །མ་རྟོགས་པ་ཡིན། ཞེས་གསུངས་སོ།།དེའི་དོན་ནི།
རང་ཡུལ་དེ་མིན་རྒྱ་ཡུལ་གཞན་འཛིན་པའི་ནུས་པ་དང་བྲལ་བའམ་སྟོང་་་
བའི་བློ་མ་རྟོགས་པ་ཡིན་ནོ།།ཞེས་པའོ།།དབྱེ་བ་ནི། རིགས་གཏེར་རྩ་འགྲེལ་་་
གཉིས་ལས། དབྱེ་ན་གསུམ། མ་ཞུགས་པ་དང་མ་རྫོགས་དང་། །རྫོགས་པར་་་
12

གྱུར་ཀྱང་མ་རྙེད་པའོ།།ཞེས་དང་། ཡུལ་དེ་ལ་གཏན་ནས་མ་ཞུགས་ནས་མ་་་
རྟོགས་པ་དེ་ལ་བློ་ཁ་མ་ཕྱོགས་པ་སྟེ། རྟོག་གེ་མི་ཤེས་པ་ལ་ཚུལ་གསུམ་གྱི་་་་
འགྲོ་ལྡོག་གམ། སྒྲ་མི་ཤེས་པ་ལ་སུ་བན་ཏ་དང་ཏི་ངན་ཏ་ལྟ་བུའོ། །ཞུགས་་་
ཀྱང་ཚོལ་བའི་བྱ་བ་རྫོགས་ནས་མ་རྟོགས་པ་སྒྲ་རྟག་གམ་མི་རྟག་དྲིས་པ་
དཔྱོད་པ་ལྟ་བུའོ།།ཚོལ་བའི་བྱ་བ་རྫོགས་ཀྱང་མ་རྙེད་ནས་མ་རྟོགས་པ་་་་་་
དཔྱད་ཀྱང་བློ་ཡུལ་དུ་མ་བྱུང་བ་སྟེ། དེ་ལ་དབྱེ་ན་གསུམ། རྟོགས་བྱའི་ཡུལ་་་
མེད་ནས་མ་རྟོགས་པ་བཅད་ཤེས་ལྟ་བུ། །རྟོགས་བྱེད་ཀྱི་བློ་བསླད་ནས་་་
གཞན་སེལ་གྱི་ངོར་མ་རྟོགས་པ་སྐད་ཅིག་མ་ལྟ་བུ། །ཤེས་བྱེད་ཀྱི་ཡུལ་མ་ཡིན་
ནས་མ་རྟོགས་པ་ཡུལ་དང་དུས་དང་རང་བཞིན་གྱི་བསྐལ་བའི་དངོས་པོ་ལྟ་
བུའོ།།ཞེས་གསུངས་སོ།།
འདིར་ཁ་ཅིག་སྤྱིར་ཡུལ་ཡུལ་ཅན་དག་ནི་ཕན་ཚུན་ལ་ལྟོས་ཏེ་བཞག་་
པ་ཡིན་ཕྱིར་མ་རྟོགས་པའི་བློ་ལ་ཡུལ་མེད་ན་བློ་མ་ཡིན་པར་འགྱུར་རོ་སྙམ།
དེ་ནི་འདོད་དེ། ས་པཎ་གྱིས་དགོངས་གཞི་དངོས་ལྟར་ན་མཐར་ཐུག་ཚད་་་
མིན་གྱི་བློ་མ་ཡིན་པར་ཚད་མ་ཁོ་ན་ཙམ་བློར་འདོད་པར་བཤད་དོ།།
འོན་ཀྱང་གནས་སྐབས་སུ་ཡུལ་མ་རྟོགས་པར་འཛིན་པ་ལ་བལྟོས་ནས་
མ་རྟོགས་པ་དང་ཡུལ་ལོག་པར་འཛིན་པ་ལ་བལྟོས་ནས་ལོག་ཤེས་ཡུལ་་་་
མཐའ་གཉིས་སུ་འཛིན་ཙམ་ལ་བལྟོས་ནས་ཐེ་ཚོམ་བཅས་བློར་བཤད་པས་་
སྐྱོན་མེད་དོ།།
གོང་དུ་བྲིས་པ་ལྟར་བསོད་ནམས་ལྷུན་གྲུབ་ཀྱིས་དབྱེ་བ་ཕྱི་སྐབས་་་་་
འཛིན་སྟངས་ཀྱི་སྒོ་ནས་ཡིན་པ་ལས་ཡུལ་གྱི་སྒོ་ནས་མིན་པ་སོགས་བཞད་་་
པའང་གནད་འདི་ལ་ཐུག་ཡོད་པ་རྟོགས་དགོས་སོ།།
གཞན་མ་མ་རྟོགས་པའི་བློ་བློར་འགྱུར་ཚུལ་ཞིབ་མོར་ཤེས་འདོད་ན་
རིགས་ལམ་གསལ་བའི་ཉི་མ་ལ་གཟིགས་པར་འཚལ་
2 »གཉིས་པ་ལོག་ཤེས་ཀྱི་མཚན་ཉིད་ནི། རིགས་གཏེར་ལས། དེ་འཛིན་པ་
13

ལ་དེ་མིན་གྱི། གནོད་པ་ལོག་ཤེས། །ཞེས་གསུངས་སོ།།འདིའི་དོན་ནི། རང་་་་
ཡུལ་སྒྲ་རྟག་པ་ལྟ་བུ་དེ་འཛིན་པ་ལ་དེ་མ་ཡིན་པས་བློ་གཞན་གྱི་གནོད་པ་་
དང་བཅས་པའི་བློ་ནི་ལོག་ཤེས་ཡིན་ནོ།།ཞེས་པའོ། །དབྱེ་བ་ནི། རིགས་གཏེར་
རྩ་འགྲེལ་གཉིས་ལས། དབྱེ་ན་གཉིས། རྟོག་པ་དང་ནི་རྟོག་མེད་དེ།། སོ་སོར་ཕྱེ་
ན་རྣམ་པ་ལྔ།།ཞེས་དང་། ཟླ་གཉིས་ལྟ་བུ་དབང་ཤེས་བསླད་པ་དང་། །ཡིད་
ཤེས་བསླད་པའི་རྨི་ལམ་གྱི་ཤེས་པ་ལྟ་བུ་རྟོག་མེད་ལ་གཉིས་དང་། ཐག་པ་ལ་
སྦྲུལ་དུ་འཁྲུལ་བ་ལྟ་བུ་རྣམ་པ་ལ་ལོག་པར་རྟོག་པ་དང་། ད་ལྟར་ཕྱི་སྔོན་པོ་
ལ་འདས་པའི་སྔོན་པོའོ་སྙམ་པ་བཅད་ཤེས་སུ་བགྲང་བ་དུས་ལ་འཁྲུལ་བ་་་
དང་། ཐ་འདི་འང་ཙན་དན་དང་སྤྱི་གཅིག་པ་ཡིན་ནོ་སྙམ་པ་སྤྱི་འཛིན་པའི་
ཤེས་པ་ཡུལ་ལ་འཁྲུལ་བ་སྟེ་རྟོག་པ་ལ་རྣམ་པ་གསུམ་མོ།།ཞེས་གསུངས་སོ།།
གསུམ་པ་ཐེ་ཚོམ་གྱི་མཚན་ཉིད་ནི། རིགས་གཏེར་ལས། དེར་འཛིན་ན་་
ཡང་དེ་མིན་སྲིད། ཐེ་ཚོམ་ཉིད་ཡིན། ཞེས་གསུངས་སོ།།
གཞན་གོ་རམས་པས་མཛད་པའི་རིགས་གཏེར་གསལ་བྱེད་ལས་རིགས་
གཏེར་གྱི་དོན་ལྟར་ཐེ་ཚོམ་གྱི་མཚན་ཉིད་ངོས་བཟུང་བྱས་ཚུལ་འདི་ལྟར་ཏེ་
དེ་ཡང་རང་ལུགས་ནི། དེར་འཛིན་ཡང་དེར་འཛིན་པའི་བྱེད་པ་མ་ཉམས་པ་
དེ་མིན་དུ་འཛིན་པ་སྲིད་པའི་རྟོག་པའོ།།ཞེས་གསུངས་འདུག་གོ །འདིའི་དོན་
ནི། ཡུལ་དེར་འཛིན་ཡང་དེར་འཛིན་པའི་བྱེད་པ་མཉམས་བཞིན་དུ་དེ་མིན་
པའི་ཡུལ་གཞན་ཡང་འཛིན་པ་སྲིད་པའི་རྟོག་པའམ་བློ་ནི་ཐེ་ཚོམ་ཡིན་ནོ༎
ཞེས་པའོ།།དེས་ན་འདིའི་ཐད་ནས་གོ་རམས་པས་གསུངས་པ་ལྟར་རིགས་་་
གཏེར་གྱི་དགོངས་དོན་རྟོགས་པར་བྱའོ།།དབྱེ་བ་ནི། རིགས་གཏེར་རྩ་འགྲེལ་
གཉིས་ལས། དབྱེ་ན་གཉིས། མངོན་དུ་གྱུར་དང་བག་ལ་ཉལ། །ཆ་མཉམ་པ་་་
དང་ཤས་ཆེར་འཛིན།།ཞེས་དང་།མངོན་དུ་རྒྱུ་ནི། ཐེ་ཚོམ་དངོས་སུ་ཞུགས་པ་
སྟེ། སྦྱིན་སྲེག་ལས། མཐོ་རིས་ཐོབ་བམ་མི་ཐོབ་སྙམ་པ་ལྟ་བུའོ།།བག་ལ་ཉལ་ནི་
སྒྲོམ་ནང་གི་ས་བོན་རྐྱེན་དང་ཕྲད་ན་ནུས་པ་ཡོད་པ་སྟེ། དེ་ལའང་རྟགས་སུ་
14

བཀོད་པ་ལ། ལྟོས་པ་མཉན་བ་དང་གཞལ་བྱས་སྒྲ་མི་མི་རྟགས་རྟགས་པར་པར་བསྒྲུབ་པ་
ལ་སོགས་པ་མ་ངེས་པའི་རྟགས་མཐའ་དག་དང་། རྟགས་ལ་མ་ལྟོས་པ་་་་
འགའ་ཞི་ཡིད་དཔྱོད་དུ་འདོད་པ་ཁྲོན་པ་ན་ཆུ་ཡོད་སྙམ་པའམ་ལ་ལ་ལོག་་
ཤེས་སུ་འདོད་པ་ཁྲོན་པ་ན་ཆུ་མེད་སྙམ་པ་ལྟ་བུ་སྟེ། མདོར་ན་རྟགས་ལ་མ་
ལྟོས་པའི་ལྐོག་གྱུར་ལ་འཇུག་པའི་བློ་ནི་དོན་བདེན་ཡང་རུང་རྫུན་ཡང་རུང་
བརྟག་ན་ཐེ་ཚོམ་ཡིན་ནོ།།འོ་ན་ལོག་ཤེས་ཀྱང་དེར་འགྱུར་རོ་ཞེ་ན་མི་་
མཚུངས་ཏེ་ལོག་ཤེས་ནི་དེར་འཛིན་ཡང་དེ་མིན་གྱི་གནོད་བྱེད་བརྗོད་པས་
འགོག་ནུས་ལ་ཐེ་ཚོམ་ལ་བསྒྲུབ་བྱེད་དང་གནོད་བྱེད་གཉིས་ཀ་མེད་པའི་་་་
དགག་སྒྲུབ་ཀྱི་མཐར་མི་ཐུག་པས་ཀ་ལ་མཚུངས།གཞན་གཉིས་པོ་ནི་གོ་སླའོ། །
ཞེས་གསུངས་སོ།།
འདིའི་ཐད་དུ་གོ་རམས་པའི་རིགས་གཏེར་གསལ་བྱེད་ལས། ཁོ་ན་རེ།
བྱས་རྟགས་ལས་སྒྲ་རྟགས་པར་འཛིན་པའི་བློ་དེ་ཐེ་ཚོམ་དུ་ཐལ། གཞལ་བྱའི་
རྟགས་ལས་སྒྲ་རྟགས་པར་འཛིན་པའི་བློ་དེ་ཐེ་ཚོམ་ཡིན་པའི་ཕྱིར་ཞེ་ན་སྐྱོན་
མེད་དེ། བྱས་རྟགས་ལས་སྒྲ་རྟག་པར་འཛིན་པའི་བློ་དེ་བྱས་པ་དང་རྟག་་་་
པའི་གཞི་མཐུན་ལ་གནོད་པ་ཅན་གྱི་ཚད་མ་བསྟན་པས་བཟློག་ལ། གཞལ་་་
བྱའི་རྟགས་ལས་སྒྲ་རྟག་པར་འཛིན་པའི་བློ་དེ་གཞལ་བྱ་དང་རྟག་པའི་གཞི་
མཐུན་ལ་གནོད་པ་ཅན་གྱི་ཚད་མ་བསྟན་པས་མི་བཟློག་པའི་ཕྱིར་ཏེ། དེ་ལ་
གནོད་པ་ཅན་གྱི་ཚད་མ་བསྟན་རྒྱུ་མེད་པའི་ཕྱིར། གལ་ཏེ་གཞལ་བྱ་སྒྲ་རྟག་
པར་བསྒྲུབ་པའི་རྟགས་ཡང་དག་ཡིན་པ་ལ་གནོད་པ་ཅན་གྱི་ཚད་མ་བསྟན་
པས་དེ་ལ་བཟློག་གོ་ཞེ་ན། མི་འཐད་དེ། གཞལ་བྱ་དེ་དེ་སྐོར་གྱི་རྟགས་ཡང་་
དག་ཡིན་པར་མ་ཤེས་ཀྱང་གཞལ་བྱ་ལ་རྟག་མི་རྟག་གཉིས་སུ་ཐེ་ཚོམ་ཟ་་་་
བའི་ཕྱིར་རོ།།ཞེས་གསུངས་ཡོད་པ་ལྟར་གོ་བར་བྱའོ།།
འདིར་བརྗོད་པར་བྱ་བ་ལ། ཁ་ཅིག་དོན་འགྱུར་གྱི་ཐེ་ཚོམ་ཐེ་ཚོམ་
དངོས་མིན་པར་སྨྲ་བའང་སྣང་མོད་འོན་ཀྱང་ཆོས་རྗེ་ཉིད་ཀྱིས་དགོངས་་་
15

ཚུལ་དེ་ལྟར་མིན་ཏེ་དེ་ཡང་རིགས་གཏེར་གསལ་བྱེད་ཀྱི་སྐབས་སུ། གཉིས་པ་
དབྱེ་བ་ལ། མངོན་གྱུར་བ་དང་། བག་ལ་ཉལ་གཉིས་ལས། དང་པོ་ནི། གང་ལ་་
ཐེ་ཚོམ་དངོས་སུ་ཞུགས་པ་སྟེ། །སྦྱིན་སྲེག་བྱས་པ་ལས་མཐོ་རིས་ཐོབ་བམ་མི་
ཐོབ་སྙམ་པ་ལྟ་བུའོ།།
དབྱེ་ན། ཆ་མཉམ་པར་འཛིན་པ་དང་ཤས་ཆེར་འཛིན་པ་གཉིས་ལས། །
དང་པོ་ནི། སྒྲ་རྟག་གམ་མི་རྟག་སྙམ་པ་ལྟ་བུའོ།།གཉིས་པ་ལ། དོན་འགྱུར་་་་
དང་དོན་མི་འགྱུར་གཉིས་ལས། ཚད་མ་མིན་ན་མངོན་སུམ་ཀུན། དང་པོ་ནི།
སྒྲ་རྟག་གམ་མི་རྟག་ཕལ་ཆེར་མི་རྟག་ག་ལས་ལས་ཆེ་སྙམ་པ་ལྟ་བུའོ། །གཉིས་པ་ནི།
སྒྲ་རྟག་གམ་མི་རྟག་ཕལ་ཆེར་རྟག་ལས་ཆེ་སྙམ་པ་ལྟ་བུའོ།།ཞེས་སོགས་་
གསུངས་བ་དེའི་ཤེས་ནུས་སོ།།གཞན་ས་པཎ་གྱིས། ཡིད་དཔྱོད་ལ་རྟགས་ལ་་
བརྟེན་པ་དང་མ་བརྟེན་པ་གཉིས་སུ་ཡོད་པར་འདོད་ལ་དེ་ལས་སྔ་མ་ཚད་་
མ་འམ་ཚད་མིན་དང་ཕྱི་མ་ཐེ་ཚོམ་དུ་བཞེད་པ་དང༌། སྣང་ལ་མ་ངེས་པ་ནི་
ཚད་མ་ཁོ་ན་དང་། བཙད་ཤེས་ལ་རྟོགས་བྱའི་ཡུལ་གསར་བ་མེད་ཕྱིར་མ་་་
རྟོགས་པ་དང་། ཡིད་དཔྱོད་ཀྱི་ངོ་བོ་རྟོག་པ། སྣང་ལ་མ་ངེས་པའི་ངོ་བོ་རྟོག་་
བྲལ། བཅད་ཤེས་ཀྱི་ངོ་བོ་རྟོག་པ་སོགས་ཏུ་བཞེད་དོ།།དེའི་ཚུལ་རིགས་་་་
གཏེར་ལས། ཡིད་དཔྱོད་རྟགས་ལ་གཏན་མི་ལྟོས།།དམ་བཅའ་ཙམ་ཡིན་ཐེ་་་
ཚོམ་འགྱུར།།རྟགས་ལ་ལྟོས་ན་ཡང་དག་གམ།།ལྟར་སྣང་གསུམ་ལས་འདའ་བ་
མེད།།ཅེས་དང༌། གལ་ཏེ་སྣང་ལ་མ་ངེས་པ།།ཚད་མ་མིན་འགྱུར་མངོན་སུམ་་
ཀུན།ངེས་པ་ཉིད་ནི་བཀག་ཕྱིར་རོ།།ཞེས་དང་། མངོན་སུམ་རྟོག་བྲལ་ད་ལྟར་
བ།།བཅད་ཤེས་འདས་པ་དྲན་པ་ཡིན།།ཞེས་སོགས་དང་། རང་འགྲེལ་ལས།
དཔྱོད་ན་བཅད་ཤེས་མ་རྟོགས་པར་འདུ་སྟེ། ཚད་མའི་ཡུལ་སྐད་ཅིག་མ་ཉིད་
ཀྱིས་འགག་པའི་ཕྱིར་དང་། མ་འགགས་སུ་ཟིན་ཀྱང་བློས་སྔར་རྟོགས་ཟིན་་་་
པའི་ཕྱིར་ཕྱིས་རྟོགས་པར་བྱ་རྒྱུ་མེད་དེ། ཤིང་བཅད་ཟིན་པས་སྟ་རེ་གཅོད་་
བྱེད་མ་ཡིན་པའམ་གྲུབ་ཟིན་པས་མ་གྲུབ་པར་འདུ་བ་བཞིན་ནོ། ཞེས་སོགས་
16

བཅས་གསུངས་པ་ལྟར་རོ། གཉིས་པ་ནི། མི་ཕམ་པས་མཛད་པའི་མཁས་་་་་
འཇུག་ལས། ཡང་ཡུལ་ཅན་བློ་ལ་རིགས་བཞི་སྟེ། མ་རྟོགས་ལོག་རྟོག་ཐེ་ཚོམ་་
ཡང་དག་པར་རྟོགས་པའོ། མ་རྟོགས་པའི་བྱེ་བྲག་མངོན་སུམ་སྣང་ལ་མ་ངེས་
པ་དང་། རྗེས་དཔག་ཚད་མ་ལ་མ་བརྟེན་པའི་ཡིད་དཔྱོད་གཉིས་ན། ཡིད་
ཤེས་ལ་ངེས་པ་འདྲེན་མི་ནུས་པའི་ཆ་ནས་བཞག་པའོ། ལོག་རྟོག་ནི་ཕྱིན་ཅི་
ལོག་ཏུ་འཛིན་པའོ། ཐེ་ཚོམ་ནི་རྩེ་གཉིས་སུ་འཇུག་པ་ཕྱོགས་མ་ཆོད་པའོ།
ཡང་དག་པར་རྟོགས་པ་ལ་རྒྱུ་མངོན་སུམ་ཚད་མ་དང་རྗེས་དཔག་ཚད་མ་་་
གཉིས་སོ། དེ་གཉིས་ཀྱི་འབྲས་བུ་བཅད་ཤེས་ཏེ་ངེས་ཤེས་སོ། ཞེས་གསུངས་་
འདུག་གོ། འདི་དག་ལ་དཔག་ན། མི་ཕམ་པས་ལོག་རྟོག་ཡུལ་ལ་ཕྱིན་ཅི་ལོག་
ཏུ་མཐའ་གཅིག་ཏུ་འཛིན་པའི་བློ་ཞིག་ལ་ངོས་འཛིན་པ་དང་། ཐེ་ཚོམ་ཡུལ་
ལ་རྩེ་གཉིས་སུ་ཞུགས་ནས་ཕྱོགས་་སམ་སམ་མཐའ་མ་མཐའ་མ་ཆོད་པའི་བློ་ཞིག་ལ་ངོས་་་
འཛིན་པ་དང་སྣང་ལ་མ་ངེས་པ་དང་ཡིད་དཔྱོད་གཉིས་མ་རྟོགས་པའི་་་
ཁོངས་སུ་འདུ་བ་དང་ངོ་བོ་ངེས་པ་འདྲེན་མི་ནུས་ཕྱིར་མ་རྟོགས་པ་བཅད་་
ཤེས་ཚད་མའི་འབྲས་བུ་དང་ངོ་བོ་ངེས་ཤེས་སོགས་ལ་ངོས་འཛིན་པ་བཅས་
གསལ་ལོ། འདིར་བརྗོད་པར་བྱ་བ་ལ་མི་ཕམ་རིན་པོ་ཆེས་མཛད་པའི་རུ་་་་
མཚོན་སོགས་སུ་བློའི་རྣམ་བཞག་ཕྱེ་ཚུལ་སོགས་རིགས་གཏེར་དང་མཐུན་པ་
ཀུན་གྱིས་ཤེས་ན་ཡང་སྐབས་འདིར་ས་པན་གྱིས་ཚད་མར་བཞེད་པའི་སྣང་
ལ་མ་ངེས་པ་ཚད་མིན་དང་ཡིད་དཔྱོད་མ་རྟོགས་པ་རྟོག་པ་དང་གཞི་མཐུན་
དུ་བཞེད་པའི་བཅད་ཤེས་མངོན་རྗེས་ཚད་མའི་འབྲས་བུ་བཅས་སུ་འདོད་་
ཕྱིར་རིགས་གཏེར་དང་མི་མཐུན་པའང་གསལ་ལོ། གཞན་ཁོ་བོས་བསམ་ན་
སྐབས་འདིའི་ཐེ་ཚོམ་ཆ་མཉམ་པའི་ཐེ་ཚོམ་་༣
ཙམ་དང་བཅད་ཤེས་རྟོག་རྟོག་
མེད་གཉིས་དང་གཞི་མཐུན་དུ་བཞེད་དམ་སྙམ་སྟེ་དཔྱད་དོ། གསུམ་པ་ལ།
འདོད་ཚུལ་བརྗོད་པ་དང་།མཐའ་ཉུང་ཙམ་དཔྱད་པ་སྟེ་གཉིས་ལས། དང་པོ་
ནི།མཁས་གྲུབ་རྗེས་མཛད་པའི་སྡེ་བདུན་རྒྱན་ཡིད་ཀྱི་མུན་སེལ་ལས། རྟོག་པ་
17

ལ་བློ་རིགས་མི་འདྲ་བའི་སྒོ་ནས་དབྱེ་ན། མ་རྟོགས་པའི་རྟོག་པ་དང་། ངེས་་་
ཤེས་གཉིས། དང་པོའི་མཚན་ཉིད། རང་གི་ཞེན་སྟབས་ཚད་མས་དངོས་སུ་་་
འགོག་ནུས་ཀྱི་བློ། དབྱེ་ན། ལོག་རྟོག་དང་། ཐེ་ཚོམ་གཉིས། དང་པོ་དང་། རྟོག་
པ་ལོག་ཤེས་དོན་གཅིག་ཅིང་། དེའི་མཚན་ཉིད། རང་གི་ཞེན་ལྟངས་ཀྱི་ཡུལ་་
དུ་ཐ་སྙད་དུ་འང་མ་གྲུབ་པའི་རྟོག་པ། འདི་དང་སྒྲོ་འདོགས་དོན་གཅིག་་་་་
ཅིང་། དཔེར་ན། སྒྲ་རྟག་འཛིན་གྱི་རྟོག་པ་ལྟ་བུའོ། ཞེས་དང་། ཐེ་ཚོམ་གྱི་་་་་
མཚན་ཉིད། རང་གི་འཛིན་སྟངས་མཐའ་གཉིས་སུ་དོགས་པའི་རྣམ་པ་ཅན་
གྱི་བློ། དབྱེ་ན། སྒྲ་རྟག་གམ་མི་རྟག་སྙམ་པ་ལྟ་བུ་དོགས་པ་ཕྱོགས་གཉིས་ཀ་ལ་
ཆ་མཉམ་དུ་ཡོད་པ་དང་། ཕལ་ཆེར་མི་རྟག་ལས་ཆེ་སྙམ་པ་ལྟ་བུ་དོན་འགྱུར་
དང་། ཕལ་ཆེར་རྟག་ལས་ཆེ་སྙམ་པ་ལྟ་བུ་དོན་མི་འགྱུར་གཉིས་ཀྱིས་བསྡུས་
པའི་ཐེ་ཚོམ་ཕྱོགས་གང་རུང་གཅིག་ལ་དོགས་པ་ཤས་ཆེར་ཕྱོགས་པ་གཉིས་
སུ་ཡོད་དོ ཞེས་དང་། གཉིས་པ་ངེས་ཤེས་ཀྱི་མཚན་ཉིད། ཚད་མ་ཡིན་པའམ་
ཚད་མའི་སྟོབས་ཀྱིས་དྲང་བའི་བློ་གང་ཞིག། རང་ཡུལ་ངེས་པའི་སྒོ་ནས་་་་
འཛིན་པ། དབྱེ་ན། རྗེས་དཔག་ཚད་མ་དང་། བཅད་ཤེས་གཉིས། དང་པོ་འོག་
ཏུ་བཤད་པར་བྱའོ། ཞེས་དང་། དེས་ན་བཅད་ཤེས་ཀྱི་མཚན་ཉིད། རང་་
འདྲེན་བྱེད་ཀྱི་ཚད་མ་སྔ་མས་ངེས་ཟིན་གྱི་དོན་དེ་ཉིད་སླར་དྲན་པའི་སྒོ་་་་་
ནས་ངེས་པའི་བློ་ཞེས་པའོ། གཉིས་པ་རྟོག་མེད་ལོག་ཤེས་ཀྱི་མཚན་ཉིད།རང་
གི་བདག་རྐྱེན་དབང་བོ་བསླད་པའི་སྟོབས་ཀྱིས་རྣམ་པ་གསལ་བར་སྣང་་
བའི་གཞན་རིག་གི་ཤེས་པ། ཞེས་དང༌། རྟོག་མེད་ལོག་ཤེས་ལ་དབྱེ་ན། མགལ་
མེ་མྱུར་དུ་བསྐོར་བ་ལས་འཁོར་ལོར་སྣང་བའི་མིག་ཤེས་ལྟ་བུ་དབྱིབས་ལ་་་
འཁྲུལ་བ་དང་། དུང་དཀར་སེར་བོར་སྣང་བའི་མིག་ཤེས་ལྟ་བུ་ཁ་དོག་ལ་་་་
འཁྲུལ་བ་དང་། གྲུར་ཞུགས་སྟོབས་ཀྱིས་ལྗོན་ཤིང་འགྲོ་བར་སྣང་བ་ལྟ་བུ་བྱ་
བ་ལ་འཁྲུལ་བ་དང༌། ཟླ་བ་གཅིག་གཉིས་སུ་སྣང་བའི་མིག་ཤེས་ལྟ་བུ་གྲངས་
ལ་འཁྲུལ་བ་དང་། སྐྲ་ཤད་འཛག་སྣང་གི་མིག་ཤེས་ལྟ་བུ་ངོ་བོ་ལ་འཁྲུལ་བ་་
18

དང་། ནམ་ཕྱེད་ན་ཉི་མ་ཤར་བར་སྣང་བའི་རྨི་ལམ་གྱི་ཤེས་པ་ལྟ་བུ་དུས་ལ་
འཁྲུལ་བ་དང་། མྱ་ངན་གྱི་ཐང་དུ་རྒྱང་རིང་བོ་ནས་བལྟས་པའི་ཚེ་གོང་བུ་་་
ཡང་ཆེན་པོར་སྣང་བའི་མིག་ཤེས་ལྟ་བུ་ཚད་མ་ལ་འཁྲུལ་བའི་ཤེས་པ་རྣམས་
སུ་ཡོད་དོ། ཞེས་སོགས་དང་། རྗེ་དགེ་འདུན་གྲུབ་ཀྱིས་མཛད་པའི་ཚད་མ་་་་
རིགས་རྒྱན་ལས། ཚད་མིན་གྱི་བློའི་མཚན་ཉིད། རང་གི་གཞལ་བྱ་ལ་གསར་དུ་
མི་སླུ་བ་མ་ཡིན་པའི་ཤེས་པ། དབྱེ་ན་ལྔ་། མ་རྟོགས་པའི་བློ་དང་། ལོག་ཤེས་
དང་། ཐེ་ཚོམ་དང་། བཅད་ཤེས་དང་། ཡིད་དཔྱོད་དོ། མ་རྟོགས་པའི་བློའི་་
མཚན་ཉིད། རང་ཡུལ་སྣང་ཡང་དེ་ལ་ངེས་ཤེས་དོན་མཐུན་འདྲེན་མི་ནུས་
པའི་ཤེས་པ། དཔེར་ན། ཟླ་བ་གཉིས་སྣང་གི་དབང་ཤེས་ལྟ་བུ་དང་། སྒྲ་རྟག་་
འཛིན་གྱི་རྟོག་པ་ལྟ་བུའོ། སྒྲ་འཛིན་མངོན་སུམ་ལྟ་བུ་མི་རྟག་པ་ལ་སྣང་ལ་མ་
རྟོགས་པའི་བློ་ཡིན་ལ། སྤྱིར་སྣང་ལ་མ་རྟོགས་པའི་བློ་མ་ཡིན་ཏེ། ཚད་མ་ཡིན་
པའི་ཕྱིར་རོ།ལོག་ཤེས་ཀྱི་མཚན་ཉིད།རང་ཡུལ་ཕྱིན་ཅི་ལོག་ཏུ་འཛིན་པའི་བློ།
དབྱེ་ན་གཉིས། རྟོག་པ་ལོག་ཤེས་དང་། རྟོག་མེད་ལོག་ཤེས་སོ། །རྟོག་པ་ལོག་་
ཤེས་ཀྱི་མཚན་ཉིད་རང་ཡུལ་ཕྱིན་ཅི་ལོག་ཏུ་ཞེན་པའི་བློ། དཔེར་ན་སྒྲ་རྟག་
འཛིན་གྱི་རྟོག་པ་ལྟ་བུའོ། གཉིས་པའི་མཚན་ཉིད། རང་ཡུལ་ཕྱིན་ཅི་ལོག་ཏུ་
གསལ་བར་སྣང་བའི་བློ། དཔེར་ན་ཟླ་བ་གཉིས་སྣང་གི་དབང་ཤེས་ལྟ་བུའོ།
ཐེ་ཚོམ་གྱི་མཚན་ཉིད། རང་ཡུལ་ལ་མཐའ་གཉིས་སུ་དོགས་པའི་བློ། དབྱེ་ན་་
གཉིས། ཤས་ཆེར་འཛིན་པ་དང་། ཆ་མཉམ་དུ་འཛིན་པའི་ཐེ་ཚོམ་མོ། དང་པོ་
ལ་ཡང་།ཕལ་ཆེར་སྒྲ་མི་རྟག་ལས་ཆེ་སྙམ་དུ་འཛིན་པའི་བློ་ལྟ་བུ་དོན་འགྱུར་
གྱི་ཐེ་ཚོམ་དང་། ཕལ་ཆེར་སྒྲ་རྟག་ལས་ཆེ་སྙམ་དུ་འཛིན་པའི་བློ་ལྟ་བུ་དོན་་
མི་འགྱུར་གྱི་ཐེ་ཚོམ་གཉིས་སོ། ཆ་མཉམ་དུ་འཛིན་པའི་ཐེ་ཚོམ་ནི། སྒྲ་རྟག་་་་
གམ་མི་རྟག་སྙམ་དུ་འཛིན་པའི་བློ་ལྟ་བུའོ། བཅད་ཤེས་ཀྱི་མཚན་ཉིད། རང་་
གི་ཉེར་ལེན་ཚད་མ་རྟོགས་ཟིན་བྱེད་པ་མ་ཉམས་པའི་དོན་ལ་བསྣན་ནས་་་
འཛིན་པའི་བློ། དཔེར་ན་སྔོ་སྣང་དབང་ཤེས་ཀྱི་རྗེས་སུ་སྐྱེས་པའི་སྔོན་པོ་་
19

དྲན་པའི་ཤེས་པ་ལྟ་བུའོ། ཡིད་དཔྱོད་ཀྱི་མཚན་ཉིད། རྟགས་ཡང་དག་ལ་མ་་
བརྟེན་པར་སྔར་མ་རྟོགས་པའི་ལྐོག་གྱུར་འཛིན་པའི་བློ། དཔེར་ན། ཁྲོན་པ་་་
རྙིང་བ་ན་ཆུ་ཡོད་དམ་སྙམ་པ་ལྟ་བུའོ། ཞེས་དང་། བསེ་བསྡུས་གྲྭ་ལས། ཚད་
མིན་གྱི་བློ་ལ་དབྱེ་ན་གསུམ་ཡོད་དེ། མ་རྟོགས་ལོག་རྟོག་ཐེ་ཚོམ་གསུམ་ཡོད་
པའི་ཕྱིར། མ་རྟོགས་པ་བཞག་ཏུ་ཡོད་དེ། སྣང་ལ་མ་ངེས་པའི་བློ་ཐམས་ཅད་
པོ་དེ་ཡིན་པའི་ཕྱིར། ལོག་རྟོག་ལ་དབྱེ་ན་གཉིས་ཡོད་དེ། རྟོག་པར་གྱུར་བའི་
ལོག་ཤེས་དང་རྟོག་མིན་ལོག་ཤེས་གཉིས་ཡོད་པའི་ཕྱིར། རྟོག་པར་གྱུར་བའི་
ལོག་ཤེས་བཞག་ཏུ་ཡོད་དེ། སྒྲ་རྟག་འཛིན་རྟོག་པ་དང་གང་ཟག་གི་བདག་་
འཛིན་ལྟ་བུ་དེ་ཡིན་པའི་ཕྱིར། རྟོག་མེད་ལོག་ཤེས་བཞག་ཏུ་ཡོད་དེ། གངས་་
རི་སྔོན་པོར་སྣང་བའི་དབང་ཤེས་དང་སྨིག་རྒྱུ་ཆུར་སྣང་བའི་དབང་ཤེས་རེ་
རེ་ནས་དེ་ཡིན་པའི་ཕྱིར། ཐེ་ཚོམ་བཞག་ཏུ་ཡོད་དེ། སྒྲ་རྟག་གམ་མི་རྟག་སྙམ་
པའི་ཐེ་ཚོམ་དེ་ཡིན་པའི་ཕྱིར། ཞེས་དང་། བློ་གསལ་རིགས་སྒོ་ལས། ཚད་མིན་
གྱི་ཤེས་པ་ནི། གསར་དུ་མི་བསླུ་བ་མ་ཡིན་པའི་ཤེས་པ་དེ།ཚད་མིན་གྱི་མཚན་
ཉིད། མཚན་གཞི་ནི། སྒྲ་མི་རྟག་པར་རྟོགས་པའི་བཅད་ཤེས་དང་། སྒྲ་རྟག་་་་
པར་འཛིན་པའི་བློ་ལྟ་བུ། དབྱེ་ན། བཅད་ཤེས། ཡིད་དཔྱོད། སྣང་ལ་མ་ངེས་་་་་
པའི་བློ། ཐེ་ཚོམ། ལོག་ཤེས་དང་ལྔ་ཡོད། ཅེས་དང་། གསུམ་པ་བཅད་ཤེས་ནི།
རྟོགས་ཟིན་རྟོགས་པའི་རིག་པ་བཅད་ཤེས་ཀྱི་མཚན་ཉིད། མཚན་གཞི་ནི།
བུམ་འཛིན་མངོན་སུམ་སྐད་ཅིག་གཉིས་པ་དང༌། སྒྲ་མི་རྟག་པར་རྟོགས་པའི་
རྗེས་དཔག་སྐད་ཅིག་གཉིས་པ་ལྟ་བུ། བཅད་ཤེས་ལ་དབྱེ་ན། མངོན་སུམ་གྱི་
རྒྱུན་དུ་གྱུར་བའི་བཅད་ཤེས་དང་། རྗེས་དཔག་གི་རྒྱུན་དུ་གྱུར་བའི་བཅད་
ཤེས་གཉིས། དང་པོ་ནི། སྔོ་འཛིན་མིག་ཤེས་སྐད་ཅིག་གཉིས་པ་ལྟ་བུ། གཉིས་
པ་ནི། སྒྲ་མི་རྟག་པར་རྟོགས་པའི་རྗེས་དཔག་སྐད་ཅིག་གཉིས་པ་ལྟ་བུའོ།
བཞི་བ་ཡིད་དཔྱོད་ནི། མྱོང་སྟོབས་དང་རང་གི་རྟེན་གཏན་ཚིགས་གང་རུང་
ལ་བརྟེན་ནས་དངོས་སུ་སྒྲོ་འདོགས་གཅོད་པའི་ངེས་པ་དང་བྲལ་ཞིང་རང་
20

ཡུལ་བདེན་པ་ལ་མཐའ་གཅིག་ཏུ་གསར་དུ་ཞེན་པའི་ཞེན་རིག་དེ། ཡིད་་་་་
དཔྱོད་ཀྱི་མཚན་ཉིད། མཚན་གཞི་ནི། རྒྱུ་མཚན་གྱིས་ངེས་པ་མིན་པར་མཐའ་
གཅིག་ཏུ་སྒྲ་མི་རྟག་པར་འཛིན་པའི་རྟོག་པ་ལྟ་བུ། ཡིད་དཔྱོད་ལ་དབྱེ་ན། རྒྱུ་
མཚན་མེད་པའི་ཡིད་དཔྱོད་དང་། རྒྱུ་མཚན་ཅན་གྱི་ཡིད་དཔྱོད་གཉིས། དང་
པོ་ནི། རྒྱུ་མཚན་གང་གི་སྒོ་ནས་ཀྱང་མི་བསམ་པར་སྒྲ་མི་རྟག་པ་ཡིན་ནོ་སྙམ་
དུ་འཛིན་པའི་ཡིད་དཔྱོད་ལྟ་བུ་དང་། གཉིས་པ་ནི།སྒྲ་བྱས་པ་ཡིན་ན་མི་རྟག་
པ་ཡིན་དགོས་སོ་སྙམ་པ་ཙམ་གྱིས་སྒྲ་མི་རྟག་པར་འཛིན་པའི་ཡིད་དཔྱོད་ལྟ་
བུའོ། ལྔ་བ་སྣང་ལ་མ་ངེས་པའི་བློ་ནི། རང་གི་འཇུག་ཡུལ་རང་མཚན་གསལ་
བར་སྣང་བ་ཡང་ཡིན། རང་གི་འཇུག་ཡུལ་མ་ངེས་པ་ཡང་ཡིན་པའི་རིག་པ་
དེ། སྣང་ལ་མ་ངེས་བློའི་མཚན་ཉིད། མཚན་གཞི་ནི། མིག་གི་གཟུགས་ཡིད་
འོང་མཐོང་བ་ལ་ལྷག་པར་ཆགས་པའི་གནས་སྐབས་ཀྱི་སྒྲ་འཛིན་དབང་
མངོན་ལྟ་བུ།དེ་ལ་དབྱེ་ན།མིག་ཤེས་སུ་གྱུར་བའི་སྣང་ལ་མ་ངེས་པའི་བློ་ནས།
ལུས་ཤེས་སུ་གྱུར་བའི་སྣང་ལ་མ་ངེས་པའི་བློའི་བར་ལྔ་ཡོད། དྲུག་པ་ཐེ་ཚོམ་
ནི། རང་ཡུལ་ལ་རང་སྟོབས་ཀྱིས་རྩེ་གཉིས་སུ་འཇུག་པའི་རྩ་ཉོན་དེ། ཐེ་ཚོམ་
གྱི་མཚན་ཉིད། མཚན་གཞི་ནི། སྒྲ་རྟག་གམ་མི་རྟག་སྙམ་པའི་ཐེ་ཚོམ་ལྟ་བུ།
དབྱེ་ན། དོན་འགྱུར་གྱི་ཐེ་ཚོམ། དོན་མི་འགྱུར་གྱི་ཐེ་ཚོམ། ཆ་མཉམ་པའི་ཐེ་་་
ཚོམ་གསུམ། དང་པོ་ནི། སྒྲ་རྟག་གམ་མི་རྟག་ཕལ་ཆེར་མི་རྟག་ལས་ཆེ་སྙམ་་་
པའི་ཐེ་ཚོམ་ལྟ་བུ། གཉིས་པ་ནི། སྒྲ་རྟག་གམ་མི་རྟག་ཕལ་ཆེར་རྟག་ལས་ཆ་
སྙམ་པའི་ཐེ་ཚོམ་ལྟ་བུ། གསུམ་པ་ནི། སྒྲ་རྟག་གམ་མི་རྟག་ཇི་འདྲ་ཞིག་སྙམ་་་
པའི་ཐེ་ཚོམ་ལྟ་བུ། བདུན་པ་ལོག་ཤེས་ནི། རང་གི་འཛིན་སྟངས་ཀྱི་ཡུལ་ལ་་་
འཁྲུལ་བའི་རིག་པ་དེ། ལོག་ཤེས་ཀྱི་མཚན་ཉིད། མཚན་གཞི་ནི། སྒྲ་རྟག་་་་་
འཛིན་རྟོག་པ་དང་། དུང་དཀར་སེར་བོར་སྣང་བའི་དབང་ཤེས་ལྟ་བུ། དེ་ལ་
དབྱེ་ན། རྟོག་པ་ལོག་ཤེས་དང་། རྟོག་མེད་ལོག་ཤེས་གཉིས། རང་གི་འཛིན་་་་
སྟངས་ཀྱི་ཡུལ་ལ་འཁྲུལ་བའི་ཞེན་རིག་དེ།རྟོག་མེད་ལོག་ཤེས་ཀྱི་མཚན་ཉིད།
21

མཚན་གཞི་ནི། སྒྲ་རྟག་འཛིན་རྟོག་པ་དང་། རི་བོང་ར་འཛིན་རྟོག་པ་ལྟ་བུ།
རང་གི་འཛིན་སྟངས་ཀྱི་ཡུལ་ལ་འཁྲུལ་བའི་གསལ་སྣང་ཅན་གྱི་རིག་པ་དེ།
རྟོག་མེད་ལོག་ཤེས་ཀྱི་མཚན་ཉིད། མཚན་གཞི་ནི། གངས་རི་སྔོན་པོར་སྣང་་་
བའི་དབང་ཤེས་དང་། རྨི་ལམ་གྱི་རྟ་རྟར་སྣང་བའི་ཡིད་ཤེས་ལྟ་བུ། ཞེས་་་་་
སོགས་བཅས་སོ། འདི་དག་ལ་དཔག་ན། མཁས་གྲུབ་རྗེས། དབྱེ་གཞི་རྟོག་པ་
ལ་དབྱེ་ཆོས་གཉིས་སྔ་མ་དབྱེ་གཞི་མ་རྟོགས་པའི་རྟོག་པ་ལ་དབྱེ་ཆོས་ལོག་
རྟོག་དང་ཐེ་ཚོམ་གཉིས་ཕྱི་མ་དབྱེ་གཞི་ངེས་ཤེས་ལ་བཅད་ཤེས་དང་རྗེས་་་
དཔག་གཉིས་བཅས་མདོར་ན་ཚད་མིན་གསུམ་དང་། དེ་དག་ལས་ལོག་ཤེས་
རང་གི་ཞེན་ཡུལ་རི་ར་ལྟ་བུ་ཐ་སྙད་ཙམ་དུ་འང་མ་གྲུབ་བཞིན་ཡོད་པར་སྒྲོ་
འདོགས་མཁན་གྱི་བློ་ཞིག་ཡིན་པར་འདོད་པ་དང་ཐེ་ཚོམ་རང་ཡུལ་ལ་་་་
མཐའ་གཉིས་སུ་དོགས་པའི་སྒོ་ནས་འཛིན་མཁན་གྱི་བློ་ཞིག་ཡིན་པར་་་་་
འདོད་པ་དང་བཅད་ཤེས་ཕྱི་མ་རང་ཉིད་ཡུལ་ལ་འདྲེན་བྱེད་ཀྱི་ཚད་མས་་་
ངེས་ཚར་བའི་དོན་སླར་ཡང་ངེས་མཁན་གྱི་བློ་ཞིག་བཅས་སུ་འདོད་དོ།
གཞན་འདིའི་སྐབས་ཀྱི་ལོག་ཤེས་རྟོག་པ་དང་དོན་གཅིག་པའི་ལོག་ཤེས་་་
དང་རྟོག་མེད་ལོག་ཤེས་སྤྱིར་ཚན་མིན་བློའི་དབྱེ་ཆོས་ལ་གཉིས་ལས་རྟོག་་
པའི་ཡ་གྱལ་དུ་འདོད་ཕྱིར་ཐ་དད་དང་བཅད་ཤེས་ས་ལུགས་ལྟར་རྟོག་པར་
འདོད་པ་སོགས་ཀྱང་གསལ་ལོ། དགེ་འདུན་གྲུབ་ཀྱིས། དབྱེ་གཞི་ཚད་མིན་ལ་
དབྱེ་ཆོས་རྣམ་པ་ལྔ་དང་། དེ་དག་ལས་མ་རྟོགས་པ་རང་ཡུལ་སྣང་ཡང་དེ་ལ་
བརྟེན་ནས་ངེས་ཤེས་དོན་མཐུན་བློ་ལ་འདྲེན་མི་ནུས་པའི་བློ་ཞིག་ཏུ་འདོད་
པ་དང་ལོག་ཤེས་རང་ཡུལ་དོན་ལ་གནས་པ་ལས་གཞན་དུ་གྱུར་བའི་ཕྱིན་ཅི་
ལོག་འཛིན་པའི་བློ་ཞིག་ཏུ་འདོད་པ་དང་ཐེ་ཚོམ་རང་ཡུལ་ལ་མཐའ་གཉིས་
སུ་སྟེ་ཡིན་ནམ་མིན་སྙམ་དུ་དོགས་པའི་བློ་ཞིག་ཏུ་འདོད་པ་དང་བཅད་ཤེས་
རང་གི་ཉེར་ལེན་གྱི་རྒྱུ་ཚད་མ་སྔ་མས་རྟོགས་ཟིན་པར་མ་ཟད་ད་དུང་དེ་་་
འཛིན་པའི་བྱེད་པ་མ་ཉམས་པའི་དོན་སླར་ཡང་ཡུལ་དུ་བྱས་ནས་འཛིན་་་་
22

པའི་བློ་ཞིག་ཏུ་འདོད་པ་དང་ཡིད་དཔྱོད་སྔར་མ་རྟོགས་པའི་ཡུལ་ལྐོག་གྱུར་
རྟགས་ཡང་དག་ལ་མ་ལྟོས་པར་འཛིན་མཁན་ཁྲོན་པ་རྙིང་བ་དེ་ན་ཆུ་ཡོད་
དམ་སྙམ་པའི་བློ་ཞིག་བཅས་སུ་འདོད་དོ། གཞན་འདིའི་སྐབས་ཀྱི་མ་རྟོགས་
པ་ཡུལ་དོན་མཐུན་འཛིན་པའི་སྟོང་བའི་བློ་ཞིག་དང་སྒྲ་འཛིན་པའི་མངོན་
སུམ་ལྟ་བུ་ཡུལ་ཡང་དག་རང་ལ་སྣང་བ་ལྟར་འཛིན་པའི་བློ་རྣམས་ཚད་མར་
འདོད་པ་འང་གསལ་ལོ། བསེ་ངག་དབང་གིས། དབྱེ་གཞི་མ་རྟོགས་པ་ལ་དབྱེ་
ཆོས་མ་རྟོགས་པ་སོགས་གསུམ་དང་དེ་ལས་མ་རྟོགས་པ་སྣང་ལ་མ་ངེས་པ་་
ཐམས་ཅད་དང་གཅིག་ཡིན་པར་འདོད་པ་དང་ལོག་རྟོག་ཡུལ་ལོག་པར་་་་
འཛིན་མཁན་ཐམས་ཅད་དང་གཅིག་ཡིན་པར་འདོད་པ་དང་ཐེ་ཚོམ་ཡུལ་་
ཆ་མཉམ་དུ་འཛིན་མཁན་གྱི་བློ་ཞིག་བཅས་སུ་འདོད་དོ། བློ་གསལ་རིགས་སྒོ་
ལྟར་ན། དབྱེ་གཞི་ཚད་མིན་ལ་དབྱེ་ཆོས་རྣམ་པ་ལྔ་དང་དེ་ལས་བཅད་ཤེས་
རྟོགས་ཟིན་རྟོགས་པའི་བློ་ཞིག་དང་ཡིད་དཔྱོད་མྱོང་རྟགས་གཉིས་ལ་མ་་་་
བརྟེན་པར་རང་ཡུལ་ལ་མཐའ་གཅིག་ཏུ་ཞེན་མཁན་གྱི་བློ་ཞིག་སྣང་ལ་མ་་་
ངེས་པ་རང་ཡུལ་གསལ་བོར་སྣང་ན་ཡང་མི་ངེས་མཁན་གྱི་བློཞིག ། ཐེ་ཚོམ་
རང་ཡུལ་ལ་གཞན་ལ་མ་ལྟོས་པར་རྩེ་གཉིས་སུ་འཇུག་མཁན་གྱི་རྩ་ཉོན་ཞིག
ལོག་ཤེས་རང་ཡུལ་ལ་འཁྲུལ་བའི་བློ་ཞིག་བཅས་སུ་འདོད་པ་གསལ་ལོ།
གཉིས་པ་ནི། པན་ཆེན་ཆོས་མཆོག་གིས་འཐད་ལྡན་ཆེ་བ་ལས། མངོན་སུམ་་་
དར་རྗེས་སུ་དཔག་པ་དག་གི་སྐད་ཅིག་མ་དང་པོ་ནི་ཚད་མ་ཡིན་ལ་གྲུབ་པ་
དང་བདེ་བ་ཐ་དད་པའི་སྐད་ཅིག་མ་གཉིས་པ་དག་ནི་ཚད་མ་ཡིན་པ་་་་
སྤངས་པའོ། ཞེས་གསུངས་བའི་དོན་ལྟར་ན་རྗེས་དཔག་སྐད་ཅིག་གཉིས་པ་
བཅད་ཤེས་ཡིན་པར་ཐལ། ཆོས་མཆོག་ཆེན་པོའི་དགོངས་པ་ཡིན་པའི་ཕྱིར།
མ་གྲུབ་དང་མ་ཁྱབ་སོ་སོར་སླ། འདོད་ན། དེ་མི་འཐད་པར་ཐལ། རྗེས་དཔག་
སྐད་ཅིག་གཉིས་པ་བཅད་ཤེས་མ་ཡིན་པ་གང་ཞིག །རྗེས་དཔག་ཡིན་ན་ཚད་
མ་ཡིན་པའི་ཁྱབ་པར་འདོད་པའི་ཕྱིར། དང་པོ་གྲུབ་སྟེ། སྡེ་རྒྱན་ལས། སྒྲ་མི་་་
23

རྟག་རྟོགས་ཀྱི་རྗེས་དཔག་ཚད་མའི་རྗེས་སུ་སྐྱེས་པའི་སྒྲ་མི་རྟག་པར་རྟོགས་
པའི་བློ་ནི་རྗེས་དཔག་མ་ཡིན་པའི་དང་དེའི་འཕྲོར་རྗེས་དཔག་ཡིན་ན་
བཅད་ཤེས་མ་ཡིན་པ་དགོས་སོ། ཞེས་གསུངས་བའི་ཕྱིར། གཉིས་པ་གྲུབ་སྟེ།
རིགས་རྒྱན་ལས། རྗེས་དང་ག་ཡིན་ན་ཚད་མ་ཡིན་མི་དགོས་པར་ཐལ། མངོན་
སུམ་ཡིན་ན་ཚད་མ་ཡིན་མི་དགོས་པའི་ཕྱིར་ཞེ་ན། མི་མཚུངས་ཏེ་ཆོས་དེ་ལ་
རྗེས་དཔག་ཡིན་ན་ཆོས་དེ་ལ་ངེས་པ་གསར་ཏུ་འདྲེན་པའི་ཤེས་པ་ཡིན་་་་
གོས་ཆོས་དེ་ལ་མངོན་སུམ་ཡིན་ན་ཆོས་དེ་ལ་ངེས་པ་གསར་དུ་འདྲེན་པའི་
ཤེས་པ་ཡིན་མི་དགོས་པའི་ཕྱིར། ཞེས་གསུངས་བའི་ཕྱིར་རོ། དེ་མིན་ད་དུང་་
རིགས་རྒྱན་གྱི་དོན་ལྟར་མངོན་སུམ་སྐུད་ཅིག་གཉིས་པ་བཅད་ཤེས་སུ་་་་་
འདོད་པ་འང་མི་འཐད་དེ། སྡེ་རྒྱུན་ལས། ཁ་ཅིག །མངོན་སུམ་སྐད་ཅིག་ཕྱི་མ་
རྣམས་ཀྱང་བཅད་ཤེས་སུ་འདོད་པ་ནི་མ་བརྟགས་པ་སྟེ། བཅད་ཤེས་ནི་སྔར་
ངེས་ཟིན་གྱི་ཡུལ་དྲན་པའི་བློ་ཡིན་ལ། དྲན་པའི་བློ་ཡིན་ན་རྟོག་པ་ཡིན་
དགོས་པའི་ཕྱིར་རོ། དེ་ལྟ་མིན་པར་ཚད་མ་སྔ་མས་བཟུང་ཟིན་འཛིན་པ་་་་
ཙམ་གྱིས་བཅད་ཤེས་སུ་འགྱུར་ན་ཀུན་མཁྱེན་ཡེ་ཤེས་སྐད་ཅིག་གཉིས་པ་་་
བཅད་ཤེས་སུ་ཐལ་བ་དང་། བདག་མེད་རྟོགས་པའི་མངོན་སུམ་ཚད་མ་མི་་
སྲིད་པར་ཐལ་བ་སོགས་མཐའ་ཡས་པའི་གནོད་བྱེད་ཡོད་ཀྱང་འོག་ཏུ་
བསྟན་པར་བྱའོ། ཞེས་གསུངས་བའི་ཕྱིར་རོ། དེས་ན་འདི་དག་གི་དགོངས་པ་
མི་འགལ་བའི་ཚུལ་ལེགས་པར་སྨོས་ཤིག་ཀྱེ། གཞན་ཡང་ལེགས་སྙིང་ལས།
ཚད་མ་སྡེ་བདུན་དང་དེའི་འགྲེལ་རྒྱ་གར་མཁས་པ་སུས་ཀྱང་བཅད་ཤེས་ལ་
རྟོག་པའི་ཁྱབ་པར་བཤད་པ་མེད་དོ། ཞེས་སུ་གསུངས་བ་ལ་འང་དཔྱད་པར་
བྱ་བ་འདི་ཡོད་དེ་དེ་ཡང་རྒྱ་གར་མཁས་པ་སུས་ཀྱང་བཅད་ཤེས་ལ་རྟོག་་་་
པའི་ཁྱབ་པར་བཤད་པ་མེད་དོ། །ཞེས་པ་མི་འགྲུབ་སྟེ། རིགས་གཏེར་རང་་་་
འགྲེལ་ལས། རྣམ་ངེས་ལས། བརྡ་དྲན་པ་ཡི་རྒྱུ་ཅན་ནི། །མཐོང་བ་སྡུད་པའི་་་
བདག་ཉིད་ཅན། །སྔ་ཕྱི་འཛིན་ལས་སྟོང་བ་ཡིན། །མིག་ཤེས་ལ་ནི་ཇི་ལྟར་་་་་
24

འགྱུར། །ཞེས་གསུངས་ལ། ཆོས་མངོན་པ་ལས་ཀྱང༌། དྲན་པ་ནི་འདས་པའི་་་་
དངོས་པོ་མ་བརྗེད་པ་དུས་འདས་པ་ལ་འཇུག་གི། ད་ལྟར་བ་ལ་མི་འཇུག་་་་
པར་བཤད་དོ། སོགས་དང་རིགས་ལམ་གསལ་ཉི་ལས། དབུ་མ་ལས་ཀྱང་།
དྲན་པ་ཞེས་བྱ་འདས་པ་ཡི། །དོན་ལ་ལོག་པ་ཁོ་ན་ཡིན། །ཞེས་དང༌། སློབ་
དཔོན་པདྨའི་ངང་ཚུལ་གྱིས། དེའི་རྣམ་པ་ཅན་གྱི་དྲན་པའི་ཤེས་པ་དོན་དམ་
པར་ཡུལ་མེད་པ་ཉིད་དུ་རང་གི་སྣང་བ་དོན་མེད་པ་ལ་དོན་དུ་ཞེན་ནས་
འཇུག་པའི་ཕྱིར་ཐམས་ཅད་འཁྲུལ་བ་ཁོ་ནར་སྐྱེ་བ་འབའ་ཞིག་ཏུ་ཟད་དོ།
དེ་ནི་ཞེན་པའི་དབང་གིས་ཡུལ་དུ་བཞག་གི་དོན་དམ་པར་ནི་མ་ཡིན་ནོ་་་་
ཞེས་བཤད་དོ། ཞེས་སོགས་ས་པན་ཡབ་སྲས་དག་གིས་མངོན་སུམ་བཅད་་་་
ཤེས་དགག་སྐབས་སུ་རྒྱ་གར་མཁས་པའི་ལུང་མང་སྒྲུབ་བྱེད་དུ་དྲངས་བ་་་་
དེའི་དབང་གིས་སོ། གཞན་རིགས་གཏེར་གྱི་གཞུང་ན་སྔ་རབས་པ་འགོག་་་་
བྱེད་ཀྱི་རིགས་པའི་གནོད་བྱེད་ཡོད་པ་དག་གོང་གསལ་འདི་ལའང་འབབ་་
པ་བསྙོན་དུ་མེད་དོ། དེ་དག་ཙམ་དུ་མ་ཟད་འདིའི་ཐད་ནས་ཀྱང་དགེ་་་་་
ལུགས་པའི་ཡིག་ཆ་ལ་ནང་འགལ་འདུག་སྟེ་སྡེ་རྒྱན་དུ། གཉིས་པ་རང་ལུགས་
ནི། བཟུང་བ་འཛིན་ཕྱིར་ཀུན་རྫོབ་ནི། །ཞེས་པའི་འགྲེལ་བར་ལྷ་ཤཱཀ་རྒྱུན་
གསུམ་སོགས་ཀྱིས་མཐུན་པར་བཅད་ཤེས་ཀྱི་ངོ་བོ་དྲན་པ་ཡིན་པར་བཤད་
ལ། ཆོས་ཀྱི་རྗེས་ཀྱང་། བཅད་ཤེས་འདས་པ་དྲན་པ་ཡིན། །ཞེས་སོགས་་་་་
གསུངས་བ་ཡིན་པས། བཅད་ཤེས་ཀྱི་ངོ་བོ་དྲན་པ་ལ་འདོད་པ་ནི། ཁོ་བོ་ཅག་
རིགས་ས་པ་པ་ཤེས་པ་ཕལ་ཆེ་བ་དགོངས་པ་གཅིག་དང་དབྱངས་གཅིག་གོ །ཞེས་
སོགས་གསུངས་བ་བ་ལས་ལས་ཤེས་ཤེས་ནུས་ནུས་པས་པས་རིག་རིགས་པ་སྨྲ་བ་རྣམས་ཀྱིས་མཁྱེན་
པར་མཛོད་ཅིག །ཡང་རིགས་རྒྱུན་ལྟར་མ་རྟོགས་པའི་བློ་དོན་མཐུན་གྱི་ཡུལ་
འཛིན་པའི་སྟོང་བའི་བློ་ཞིག་ཏུ་འདོད་ན། དོན་མི་མཐུན་འཛིན་པའི་བློ་་་་་
ཐམས་ཅད་མ་རྟོགས་པའི་བློར་འགྱུར་ལ་ལོག་ཤེས་དང་མ་རྟོགས་པའི་བློ་ལ་
གནས་སྐབས་སུ་འང་དབྱེ་བ་མེད་པར་འགྱུར་སྲིད་དོ། ཞེས་པ་ལ་སོགས་པའི་
25

རང་ལ་དོགས་གནད་འགའ་རེ་མཆིས་པ་རྣམས་སྤོབས་པ་བསྐྱེད་དེ་འདིར་་
བཀོད་ཡོད་ལ་དགོས་པ་ནི་གཞུང་ཆེན་པོ་རྣམས་ཀྱི་དོན་ལེགས་པར་རྟོགས་
ཆེད་དང་མཁས་ཆེན་རྣམས་ཀྱིས་གསུངས་བརྒྱུད་ནས་རང་གི་དམན་བློའི་་
དོགས་པ་འཇོམས་ཕྱིར་སོགས་ཀྱི་ཆེད་དུ་ལས་གསར་རྙིང་གི་ཕྱོགས་རིས་་་་
འཛིན་ཁུལ་དང་མཁས་དབང་དམ་པ་གོང་མ་རྣམས་ལ་དོགས་པ་ཡོད་ཁུལ་
ལ་ཁ་གཡར་ནས་སྲིན་འབུ་མེ་ཁྱེར་གྱི་བརྟུལ་ཞུགས་ལྷུར་ལེན་ཁུལ་བྱེད་པ་་་
སོགས་གང་ཡང་གཏན་ནས་མིན་པའི་དེ་དོན་ཀློགས་པ་པོའི་ཐུགས་ལ་་་་
འཇགས་འཚལ་ལོ།
སྨྲས་པ།
ཀུན་མཁྱེན་མཁས་པའི་གོ་འཕང་མ་ཐོབ་དང་།།
གཞུང་ལུགས་ཐམས་ཅད་སྒྲོ་འདོགས་མ་ཆོད་ཕྱིར།།
ནོར་འཁྲུལ་ཐལ་ཆ་ཆེ་བའི་སྐྱོན་ཡོངས་རྫོགས།།
ཡེ་ཤེས་མཁྱེན་སྤྱན་མངའ་ལ་བཟོད་པར་གསོལ།།
ཞེས་པ་འང་བར་སྐབས་ཀྱི་ཚིགས་སུ་བཅད་པའོ།།
དེ་ལས་གཉིས་པ་ལ་འཕྲོས་བཤད་ཉུང་ངུ་དང་། མཇུག་དོན་དངོས་ཏེ་
གཉིས་ལས་དང་པོ་ནི། དམུ་དགེས་བློ་གསལ་རིགས་སྒོ་ལས། ཐེ་ཚོམ་གྱི་མཚན་
ཉིད་འཇོག་སྐབས་མཐར་རྩ་ཉོན་ཞེས་སྦྱར་འདུག་པ་གོང་གསལ་ལྟར་དང་་
དེ་བཞིན་དུ་དེའི་རྗེས་འབྲང་བའི་དེང་རབས་ཀྱི་ཡིག་ཆ་འགའ་རེར་ཡང་དེ་
མཚུངས་ལྟར་རྩ་ཉོན་ཞེས་སྦྱར་འདུག་ལ་དེའི་རྒྱུ་མཚན་དགྲ་བཅོམ་པའི་་་་
རྒྱུད་ན་རྩ་ཉོན་མེད་ཕྱིར་རང་སྟོབས་ཀྱིས་རྩེ་གཉིས་སུ་འཇུག་པའི་བློ་ཡོད་་་
ཀྱང་ཐེ་ཚོམ་དངོས་མེད་པར་འདོད་དོ། དེས་ན་འདི་ནི་མི་འཐད་པར་ཁོ་་་་
བོས་སེམས་ཏེ་དེ་ཡང་རང་སྟོབས་ཀྱིས་རྩེ་གཉིས་སུ་འཇུག་པའི་བློ་ཡོད་ན་་་
དེས་རྒྱུད་ན་ཐེ་ཚོམ་མེད་པ་འགལ་ལ་ཐེ་ཚོམ་མེད་ན་རང་སྟོབས་ཀྱིས་རྩེ་་
26

གཉིས་སུ་འཇུག་པའི་བློ་ཡོད་པའང་འགལ་ལོ། དེའི་ཕྱིར་ཁོ་བོས་ནི། དགྲ་
བཅོམ་པའི་རྒྱུད་ན་རང་སྟོབས་ཀྱིས་རྩེ་གཉིས་སུ་འཇུག་པའི་བློ་འང་མེད་་་་
པར་ཁས་ལེན་ནོ། གཉིས་ལས་གཉིས་པ་ནི། ཚད་མིན་བློའི་རྣམ་བཞག་བཤད་
པ་ཞེས་པའི་བྲིས་རྩོམ་འདི་རྨ་རྒྱལ་གངས་ཀྱི་རི་བོའི་མར་ཞོལ་གྱི་ཡུལ་དགུ་་
རུ་ཞེས་པའི་འབྲོག་སྡེ་རྣལ་མ་ཞིག་ནས་འཚར་ལོང་བྱུང་ཞིང་ཁམས་ཕྱོགས་
ཀྱི་ཆོས་གྲྭ་ཆེན་པོ་རྫོགས་ཆེན་ཤྲཱི་སེང་བཤད་གྲྭ་དང་ཨ་མདོའི་ཕྱོགས་ཀྱི་དྷི་་
ཚ་བཀྲ་ཤིས་ཆོས་སྡིངས་སོགས་ནས་མཁས་ཆེན་དུ་མའི་ཞབས་པད་ཡུན་
རིང་མོ་ཞིག་གི་བར་དུ་བསྟེན་པའི་གྱི་ན་བ་མིང་དངོས་ཡེ་ཤེས་རྒྱ་མཚོ་འམ།
མིང་གཞན་ལ་མི་དམིགས་ཁྱབ་བརྡལ་ལམ་གངས་བུ་རང་འབར་སོགས་སུ་་
འབོད་པ་དེས་ཚད་ལྡན་གྱི་ཡིག་ཆ་མང་བོར་ཞིབ་ལྟ་ཡང་ཡང་བྱས་མཐར་་་
བོད་སྔ་རབས་པའི་ལུགས་མི་གསལ་བ་གསལ་ཕྱིར་དང་ས་སྐྱ་པཎ་ཆེན་གྱིས་
དགོངས་སྙིང་དངོས་ངོ་སྤྲོད་གསལ་བོ་བྱེད་ཆེད་བཅས་ལ་དམིགས་ཏེ་ཉིས་་
སྟོང་དྲུག་ལོའི་ཟླ་བཞི་བའི་ཚེས་གཅིག་ལ་མགོ་བརྩམས་ཤིང་ཟླ་དེའི་ཚེས་
བཅུ་གཅིག་ཉིན་མཇུག་ཡོངས་སུ་གྲུབ་པར་བགྱིས་པའོ།།།
27 -ས་

ཡུལ་གྱི་རྣམ་བཞག་མདོར་བསྡུས་
ཙམ་བཤད་པ།
ཐམས་ཅད་མཁྱེན་པ་སྟོན་མཆོག་ཉི་མའི་གཉེན།།
ལུས་ངག་ཡིད་བཙུན་དྲང་སྲོང་ཤ་རིའི་བུ།།
རྫུ་འཕྲུལ་ཐོག་མེད་ཉན་ཐོས་མོ་གལ་སྲས།།
ཐུབ་དབང་གཙོ་འཁོར་གསུམ་ལ་མཆོད་པར་བགྱི།།
ཉིད་ཀྱི་གསུངས་ཆོས་བརྒྱད་ཁྲི་བཞི་སྟོང་གི།
དོན་གྱི་འགྲེལ་བ་ཚད་མའི་གཞུང་ལུགས་ལས།།
ཟུར་ན་འཁོད་པ་ཡུལ་གྱི་རྣམ་དཔྱད་ཙམ།།
བློ་གསལ་གཞོན་ནུ་དགའ་བའི་ཆེད་དུ་འབུལ།།
ཞེས་ཚིགས་བཅད་འགའི་མདུན་བསུས་ཏེ་གང་བརྗོད་པར་བྱ་བ་ལ། ཡུལ་
གྱི་བྱུང་ཚུལ་བརྗོད་པ་དང་། མཁས་པའི་འདོད་ཚུལ་བསྟན་པ། མཇུག་གི་དོན་
བསྡུ་བ།བཅས་གསུམ། དེ་ལས། དང་པོ་ལ། འཕགས་ཡུལ་ནས་བྱུང་ཚུལ་བརྗོད་
པ་དང་། བོད་ཡུལ་ནས་བྱུང་ཚུལ་བརྗོད་པ་སྟེ་གཉིས། དེ་ལས།དང་པོ་ནི། མདོ་
ལས། དགེ་སློང་དག་མིག་གི་རྣམ་པར་ཤེས་པའི་སྔོན་པོ་ཤེས་ཀྱི་ཞེས་དང་དུ་
བ་ལས་ནི་མེར་ཤེས་དང༌། །ཆུ་སྐྱར་ལས་ནི་ཆུར་ཤེས་ལྟར། །ཞེས་སོགས་་་་་
གསུངས་ནས་ཡུལ་རང་སྤྱིའི་ཐ་སྙད་བསྟན་པ་དང་། སློབ་དཔོན་ཕྱོགས་ཀྱི་་་
གླིང་བོའི་དེ་ཉིད་མངོན་རྗེས་ཚད་མའི་གཞལ་བྱ་གཉིས་སུ་གཏན་ལ་ཕབ་་་་
ནས་ཚད་གཞུང་ལས་ཡུལ་གྱིས་སྲོལ་ཕྱེས་ཏེ་བཀོད་པ་དང་དཔལ་ལྡན་ཆོས་
ཀྱི་གྲགས་པའི་རྣམ་འགྲེལ་རྣམ་ངེས་སོགས་ལས།དེ་ནི་རང་གཞན་ངོ་བོ་ཡིས། །
རྟོགས་ཕྱིར་གཞལ་བྱ་གཉིས་སུ་བཞེད། །ཅེས་དང་གཞལ་བྱ་གཉིས་ཕྱིར་ཚད་
28

མ་གཉིས། །དོན་བྱེད་ནུས་དང་མི་ནུས་ཕྱིར། །ཞེས་དང་རང་གི་མཚན་ཉིད་་་་
གཅིག་གཞལ་བྱ། །ཡོད་མེད་ཉིད་དུ་དཔྱོད་རྣམས་ཀྱི། །དོན་བྱ་དེ་ལས་གྲུབ་་་་
ཕྱིར་རོ། །ཞེས་དང་མེད་པ་གཞལ་བྱ་མ་ཡིན་ཕྱིར། །གཅིག་ཉིད་ཅེ་ན་ཁོ་བོའ ང་
འདོད། །ཅེས་དང་ཕན་གནོད་ནུས་པའི་ཡུལ་ལ་བླང་དོར་བྱེད་པའི་རྒྱུར་གྱུར་
པའི་ཤེས་པ་ཡིན་ལ་དེ་ལྟ་བུའི་ཚད་མས་བླང་བྱའི་ཕན་པ་ནུས་པའི་ཡུལ་་་་
དང་དོར་བྱའི་གནོད་པར་ནུས་པའི་ཡུལ་ནི་རང་མཚན་ཁོ་ན་ཡིན་ཏེ་སྤྱི་་
མཚན་གྱིས་དེ་མི་ནུས་པའི་ཕྱིར། ཞེས་སོགས་བརྗོད་ནས་ཕྱོགས་གླིང་ཉིད་་་་
ཀྱིས་གཞལ་བྱ་གཉིས་སུ་གཏན་ལ་ཕབ་པ་ནི་ཤེས་པ་ཡུལ་ལ་འཇུག་ཚུལ་ཙམ་
དུ་དགོངས་པ་ཡིན་ལ་དོན་གྱིས་སྐབས་སུ་རང་མཚན་གཅིག་ཁོ་ན་ལས་་་་་་
གཞན་ཡུལ་མ་ཡིན་པ་སོགས་དགོངས་པ་ཕྲ་ཞིང་ཕྲ་བ་ནས་བཀྲལ་ཏེ་སྔ་མ་་་
དག་ལས་ཀྱང་ཡུལ་གྱིས་རྣམ་བཞག་རྒྱ་ཆེར་གཏན་ལ་ཕབ་འདུག་གོ། དེས་ན་
གོང་བཤད་འདི་དག་ལས་རྟོགས་ཐུབ་པ་ཞིག་ནི། མདོ་ལས་ཡུལ་གྱིས་ཐ་སྙད་
བསྟན་ནའང་དེ་ཚད་མའི་གཞལ་བྱར་དངོས་སུ་གཏན་ལ་མ་ཕབ་པ་དང་།
སློབ་དཔོན་གྱིས་དེ་ཚད་མའི་གཞལ་བྱར་དངོས་སུ་གཏན་ལ་ཕབ་ནའང་་་་
གནས་སྐབས་དང་མཐར་ཐུག་གི་ཁྱད་པར་མ་བསྟན་པ་དང་། ཆོས་ཀྱི་གྲགས་
པའི་སྔ་མའི་དགོངས་ཚུལ་གཞིར་བྱས་པའི་སྟེང་དུ་གནས་སྐབས་དང་མཐར་
ཐུག་གི་ཁྱད་པར་ཕྱེས་ཏེ་གསལ་བོར་གསུང་ཡོད་ཕྱིར་འཕགས་ཡུལ་ཀྱི་ཚད་
གཞུང་རྣམས་ཀྱིས་བརྗོད་བྱར་གྱུར་བའི་ཡུལ་གྱི་རྣམ་བཞག་ཆ་ཚང་ཞིག་
གྲུབ་པའི་དུས་སྐབས་འདི་ཡིན་པ་ཤིན་ཏུ་གསལ་ལོ། །དེ་ལས་གཉིས་པ་ནི།
རིགས་གཏེར་རང་འགྲེལ་གྱི་སྐབས་ན། བོད་རྣམས་རྟོག་པ་འཁྲུལ་བའི་ཡུལ་
དོན་སྤྱི་དང་། རྟོག་མེད་འཁྲུལ་བའི་ཡུལ་མེད་པ་གསལ་སྣང་གཉིས། ཞེས་་་་་
སོགས་སྔ་རབས་པའི་འདོད་ཚུལ་བཀོད་པ་དེ་ལས་དཔག་ན། བོད་ལུགས་ཀྱི་
ཡུལ་གྱི་སྲོལ་ཐོག་མ་སྔ་རབས་པའི་སྐབས་སུ་དར་བ་མཚོན་ཐུབ་པར་མ་ཟད་
ཡུལ་གྱི་འདོད་ཚུལ་ཕྱི་མ་འདི་འཕགས་ལུགས་ཀྱི་འདོད་ཚུལ་དང་གཏན་་་་་
29

ནས་མི་མཐུན་པའང་རྟོགས་སླ། དུས་རབས་བཅུ་གསུམ་པར་ས་སྐྱ་པན་ཆེན་
གྱིས་བོད་སྔོན་མའི་ཡུལ་གྱི་རྣམ་བཞག་ཕྱེ་ཚུལ་ལ་དགག་པ་རྒྱ་ཆེན་པོ་བཏང་
སྟེ་རང་ལུགས་འཕགས་ཡུལ་མཁས་པའི་དགོངས་ཕྱོགས་དང་མཐུན་པ
གཏན་ལ་ཕབ་ཚུལ་ཡང་། རིགས་གཏེར་ལས། དེ་འཛིན་གྱི། ཤེས་པ་གཉིས་པོ་
འཁྲུལ་བར་འགལ། །ཡུལ་ཡོད་ན་ཡང་ཐག་པ་ལ། །སྦྲུལ་འཛིན་བཞིན་དུ་་་
འཁྲུལ་ཞེ་ན། །ཁྲར་འཛིན་ཡུལ་ཡོད་ཕྱིར་མ་འཁྲུལ། །ཡུལ་མེད་པས་ན་སྦྲུལ་་་་
འཛིན་འཁྲུལ། །སྣང་ཡུལ་གཉིས་པོ་ཤེས་པ་ལས། །ཐ་དད་ཡིན་ན་ཡུལ་རུང་་་་
བར། །གནས་པའི་གང་ཟག་གཞན་གྱིས་ཀྱང་། །མཐོང་འགྱུར་བུམ་པ་ལ་་་་
སོགས་བཞིན། །དོན་ཉིད་ཡིན་ཡང་ལུས་ཀྱི་ནང་། །མི་མཐོང་བཞིན་དུ་འཁྲུལ་
སྣང་གཉིས། །བདག་ལ་རྟག་ཏུ་འབྲེལ་བའི་ཕྱིར། །གཞན་གྱི་རྟོགས་པ་མེད་ཅེ་
ན། །ནང་གི་ལུས་ནི་ཡུལ་རུང་མིན། །དེས་ན་རང་གིས་ཀྱང་མི་མཐོང་། །རང་་
དང་རྟག་ཏུ་འབྲེལ་པས་ན། །གཉིས་པོ་འང་ཡུལ་རུང་མིན་ཞེ་ན། །རང་བློ་ཁོ་་
ན་དང་འབྲེལ་ཕྱིར། །བརྗོད་ཀྱང་གཞན་གྱིས་རྟོགས་མི་འགྱུར། །རང་རང་བློ་་
ངོར་འབྲེལ་བའི་ཕྱིར། །བརྗོད་པའི་དེ་ཉིད་རྟོགས་ཤེ་ན། །གང་ཟག་གཉིས་ཀྱི་
བརྗོད་བྱའི་དོན། །སོ་སོ་ཡིན་ཕྱིར་སྦྱོར་མི་ནུས། །གང་ཟག་སོ་སོ་ལ་ཡོད་པའི། །
སེམས་ཀྱི་རྣམ་པ་གཉིས་འདྲ་བས། །འདྲ་བ་གཅིག་ཏུ་ཞེན་པ་ལ། །ཐ་སྙད་སྦྱོར་
ཕྱིར་མི་འགལ་ན། །རང་ལ་ཤར་ན་རང་ཡུལ་ཡིན། །མ་ཤར་ན་ནི་དེ་ཡུལ་མིན། །
དེས་ན་ཐ་དད་གཟུང་བ་ལ། །གཅིག་ཏུ་འཛིན་པ་ག་ལ་སྲིད། །ཐ་དད་ཡིན་་
ཡང་ཡུལ་གཅིག་ཏུ། །འཁྲུལ་བའི་སྒོ་ནས་འཛིན་ཞེ་ན། །གཅིག་ཏུ་འཛིན་པ་
འཁྲུལ་བའི་ཕྱིར། །གཟུང་ཡུལ་མེད་པར་གྲུབ་པ་ཡིན། །ཞེས་དང་། །གཞལ་བྱ་་
རང་མཚན་གཅིག་ཁོ་ན། །ཡུལ་གཉིས་བཞེད་པས་གནོད་ཅེ་ན། །འཇུག་ཚུལ་་
སྒོ་ནས་རང་སྤྱི་གཉིས། །མེད་པ་འང་གཞལ་བྱར་མཚུངས་ཤེ་ན། །དེ་ལ་ཡུལ་གྱི་
དགོས་ནུས་མེད། །ཅེས་སོགས་གསུངས་བ་བཞིན་ནོ། །དེས་ན་གོང་བསྟན་ཡུལ་
གྱི་རྣམ་བཞག་དེ་དག་སྤྱིར་ཡུལ་རང་སྤྱི་སོགས་ཀྱི་སྒོ་ནས་དབྱེ་ཚུལ་བཤད་པ་
30

ཡིན་་ལལ་གཞན་ཡུལ་ལ་ཡུལ་བཞི་སོགས་ཀྱི་སྒོ་ནས། །དབྱེ་ཚུལ་ཞིག་ཡོད་པ་་་་
འདི་བོད་ཡུལ་ནས་ཐོག་མར་བྱུང་བ་ཡིན་པ་ནི། རྣམ་ངེས་དཀའ་གནས་རྣམ་
བཤད་ལས། གཟུང་ཡུལ་ཡིན་ལ་འཇུག་ཡུལ་མ་ཡིན་པ་ནི། དཔེར་ན་སྒྲོ་་་
བཏགས་པ་འམ་དང་རང་གི་གི་རྣམ་པ་ལྟ་བུ་འམ་ཡང་ན་རྣམ་པར་འཇོག་པའི་སྐད་
ཅིག་མ་ངེས་པས་ཡུལ་དུ་མ་བྱས་པ་ལྟ་བུའོ། འཇུག་ཡུལ་ཡིན་ལ་གཟུང་ཡུལ་
མ་ཡིན་པ་ནི།དཔེར་ན་མིག་གི་བློ་ལ་རེག་པ་ལ་སྩོགས་པ་ལྟ་བུའོ།ཞེས་དང༌།
རིགས་གཏེར་ལས། སྣང་ཡུལ་གཉིས་པོ་ཤེས་པ་ལས། །ཞེས་སོགས་དང་། ཡང་
རིགས་གཏེར་རང་འགྲེལ་ལས། རང་མཚན་དེ་ཉིད་དངོས་སུ་འཇལ་ན་
གཟུང་ཡུལ་ཡིན་ལ། ལྐོག་གྱུར་འཇལ་ན་ཞེན་ཡུལ་ཡིན་ཞིང་། གཉི་ག་ཡང་་་
སྐྱེས་བུས་འཇུག་ན་མི་བསླུ་བས་འཇུག་ཡུལ་ཡིན་ནོ།ཞེས་དང་།སྡེ་རྒྱན་ལས།
གཉིས་པ་རང་ལུགས་བཞག་པ་ནི། སྣང་ཡུལ་དང་གཟུང་ཡུལ་དོན་གཅིག་ལ།
དེ་ལ་རྟོག་མེད་ཤེས་པའི་སྣང་ཡུལ་དང་གཟུང་ཡུལ་ནི། རྟོག་མེད་ཤེས་པ་ས་
གང་ལ་ཆོས་དེའི་རྣམ་པ་གསལ་བར་དངོས་སུ་ཤར་བའི་སྒོ་ནས་ཤེས་པ་དེའི་
ཡུལ་དུ་གྱུར་བ་རྣམས་ཡིན་ལ་དེ་ལྟར་ན་རྟོག་མེད་ཤེས་པའི་དབང་དུ་བྱས་
པའི་གཟུང་ཡུལ་སྣང་ཡུལ་ནི་ཕྱི་རོལ་དོན་དང་ཤེས་པ་རྣམས་ཡིན་ཞིང་ཞེས་
པ་ནས། འགའ་ཞིག་འོག་ཏུ་བསྟན་པར་བྱའོ། ཞེས་པའི་བར་དང་། རིགས་་་་
རྒྱན་ལས། གཉིས་པ་རང་ལུགས་ནི། ཆོས་དེའི་སྣང་ཡུལ་གྱི་མཚན་ཉིད་ཞེས་པ་
ནས་གཟུང་དོན་གྱི་སྟོབས་ཀྱི་མི་སྐྱེ་བར་རང་གི་བག་ཆགས་སད་པ་ལས་ཡུལ་
ལ་འདོད་པ་ཙམ་གྱིས་འཇུག་པར་ཁས་ལེན་པའི་ཕྱིར་རོ། ཞེས་པའི་བར་དུ་་
བསྟན་པ་སོགས་ལས་རྟོགས་ནུས་སོ། འོ་ན་ཀུན་བཏུས་རྣམ་འགྲེལ་སོགས་་
འཕགས་ཡུལ་མཁས་པའི་ཚད་གཞུང་རྣམས་སུ་ཡུལ་བཞིའི་རྣམ་བཞག་
བསྟན་པ་མེད་དམ་ཞེ་ན། ཐ་སྙད་ཙམ་བསྟན་པར་སྣང་ན་ཡང་མཚན་མཚོན་
གཞི་གསུམ་ཀྱི་སྒོ་ནས་གཏན་ལ་ཕབ་སྟེ་གྲངས་ཀྱི་འདོད་ཚུལ་སྣ་ཚོགས་དང་
བཅོས་རྒྱས་པར་བསྟན་པ་མེད་པར་བཤད་ཆོག །ད་དུང་འདིར་བརྗོད་པར་

བྱ་བའི་ཆོས་ཞིག་ནི། བུ་སྟོན་ཆོས་འབྱུང་དང་བོད་རྒྱ་ཚིག་མཛོད་ཆེན་མོ་
སོགས་ལས། བོད་རྒྱལ་ཁྲི་སྲོང་ལྡེ་བཙན་གྱིས་མཛད་པའི་ཚད་གཞུང་ཞིག་་་་
ཡོད་པར་བཤད་ལ་བཤད་ཚུལ་མི་འདྲ་སྟེ་སྔ་མ་ལས་བཀའ་ཡང་དག་པའི་
ཚད་མ་བམ་པོ་བདུན་བཀའ་ཡང་དག་པའི་ཚད་མ་མདོར་བསྟན་པ་བམ་པོ་
གཅིག་ཅེས་དང་ཕྱི་མ་ལས། བཀའ་ཡང་དག་པའི་ཚད་མ། བོད་རྒྱལ་ཁྲི་སྲོང་་
ལྡེ་བཙན་གྱིས་བརྩམས་པའི་ཚད་གཞུང་ཞིག་ཅེས་བྲིས་འདུག །དེས་ན་ཚད་
མའི་བསྟན་བཅོས་འདི་ད་ལྟ་མཐོང་ཡུལ་དུ་མ་གྱུར་ཕྱིར་བརྗོད་བྱ་ཅི་ལྟ་བུ་་
ཡིན་པ་རྟོགས་དཀའ་བས་འདིའི་ནང་དུ་ཡུལ་གྱི་རྣམ་བཞག་བསྟན་ཡོད་
མེད་སོགས་དཔྱད་པར་བྱ་བའི་གཞི་འབའ་ཞིག་གོ།།
སྨྲས་པ།
སྔོན་མེད་ངོ་མཚར་གཏམ་གྱི་རི་མོ་ལ།།
སྒྲོ་བཏགས་ནག་ནོག་ཉེས་པའི་མ་གོས་པར།།
རྟོག་གེའི་སྤྱན་སྔར་བཀྲམས་ལ་ངལ་བ་བྱས།།
དཔྱད་བརྗོད་གང་བྱེད་ཀློགས་ལྟ་མཁན་ལ་རོག །
ཅེས་པ་ནི་རྟོག་གེ་བའི་སྡེ་ཚོགས་ལ་སྐུལ་འདེད་གྱི་ཆེད་དུ་ནན་གྱིས་་་
འཀོད་པའི་བར་སྐབས་འདིའི་ཚིགས་བཅད་ཉུང་ངུའོ།།དེ་ལས་གཉིས་པ་ལ།
འཕགས་ཡུལ་མཁས་པའི་འདོད་ཚུལ་བསྟན་པ་དང་། །བོད་ཡུལ་མཁས་པའི་
འདོད་ཚུལ་བསྟན་པ་སྟེ། གཉིས་དེ་ལེས་དང་པོ་ནི། འཁྲུལ་སྤོངས་གདོང་ལྔའི་
སྒྲ་དབྱངས་ལས། ཡོན་ཏན་བྱ་བྱེད་མིན་དང་རྟག་དངོས་ཤེས། །ཟ་བོའི་བདག་
ཡོད་སྤྱི་གློར་གནས་མི་གནས།།ཤེས་རིག་སྐྱེས་བུ་བདག་སོགས་ཉེར་བཞི་བེམ། །
རྩ་བ་བྱེད་པོ་རྟག་གཅིག་ཡུལ་དང་ཁྱབ། །མི་གསལ་ཡོན་ཏན་མཉམ་འདོད་་
གནས་ལུགས་སོགས། །དེ་ལས་ཆེན་པོ་ཤེལ་འདྲ་གཉིས་འདྲེས་འཇལ། །ཡོན་་་་
ཏན་སྙིང་སྟོབས་རྡུལ་མུན་བདེ་སྡུག་སོགས། །བློ་ལས་ང་རྒྱལ་གསུམ་སྐྱེ་དང་་
32

པོ་ལས། །དེ་ཙམ་ལྔ་སྐྱེས་དེ་ལྔས་འབྱུང་བ་ལྔ། །གཉིས་པའི་ལས་བློའི་དབང་བོ་
ལྔ་ལྔ་ཡིད། །སྤྱི་བདག་བདེན་དངོས་གཞན་རྫུན་སྐྱེ་བའི་ཚུལ། །སྔར་ཡོད་
གསལ་འགྱུར་འཇིག་པ་ཐིམ་མམ་ཞི། །ཞེས་སོགས་གསུངས་བ་ལྟར་ན་གྲངས་
ཅན་པས་སྤྱིར་ཤེས་བྱ་ལ་ཉེར་ལྔའི་ཆ་ཡོད་པ་དང་དེ་འང་བདེན་རྫུན་གཉིས་
ལས་གྲུབ་པར་འདོད་མོད་འོན་ཀྱང་སྐབས་འདིའི་བདེན་རྫུན་ཞེས་པ་ལྟ་་་
བའི་ཕྱོགས་སུ་གཞོལ་ནས་ཐ་སྙད་དེ་བྱུང་བ་ཡིན་ཕྱིར་བློའི་གཞལ་བྱ་འམ་་་
ཡུལ་ཁོ་ན་ལ་བདེན་རྫུན་ཕྱེས་བ་དེ་ལྟ་བུ་མིན་པས་བདེན་པ་ནི་དོན་དམ་་་
དང་རྫུན་པ་ནི་ཀུན་རྫོབ་བོ། དེས་ན་ཡུལ་ལ་རང་སྤྱི་གཉིས་སུ་དབྱེ་བ་སོགས་
ཡོད་མེད་ཀྱི་ཐད་ནས་ཡོད་པ་གསལ་ཏེ་ཕྱི་རོལ་དོན་གྱི་དངོས་པོ་སོགས་ཡོད་
པར་འདོད་པས་དོན་དེའི་སྤྱི་འང་ཡོད་པར་གྲུབ་མོད་འོན་ཀྱང་གྲུབ་མཐའ་
འདིའི་དངོས་པོ་དང་རྟག་པའི་གཞི་མཐུན་པར་ཁས་ལེན་པས་ཚུལ་འདི་་
དག་ལ་དཔྱད་ན་བཟང་ངོ་། དེ་བཞིན་དུ་གྲུབ་མཐའ་འདིའི་རྗེས་སུ་བྱུང
བའི་གཅེར་བུ་བ་དང་ཚང་བ་བ་དཔྱོད་པ་བ་རིག་པ་ཅན་པ་དང་བྱེ་བྲག་པ་
རིག་བྱེད་མཐར་སྨྲ་བ་སོགས་ཕྱི་རོལ་བའི་གྲུབ་མཐའ་དུ་མའི་འདོད་ཚུལ་་་་
ལྟར་ནའང་དོན་རང་མཚན་གྱི་དངོས་པོ་བདེན་གྲུབ་དང་དེའི་སྤྱི་སོགས་་་་
ཡོད་པར་འདོད་པ་གསལ་ན་ཡང་ཁས་ལེན་ཚུལ་དང་ཡུལ་རང་སྤྱིའི་རྣམ་
བཞག་ངོས་འཛིན་བྱེད་སྟངས་སོགས་ལ་དཔྱད་དགོས་སོ། གཞན་དངོས་གཙོ་
སྨྲ་བ་འམ་མུ་སྟེགས་རྒྱང་ཕན་པ་སོགས་ཀྱིས་ཀྱང་སྐྱེ་བ་སྔ་ཕྱི་ལ་དཔྱོད་བྱེད་
ཀྱི་རྗེས་དཔག་སོགས་ཁས་མི་ལེན་ན་ཡང་མངོན་སུམ་ལ་གྲུབ་པའི་དུ་ལྡན་གྱི་
ལ་ལ་མེ་ཡོད་པར་དཔོག་པའི་རྗེས་དཔག་སོགས་ཁས་ལེན་ཕྱིར་ཕྱི་རོལ་དོན་
གྱི་དངོས་པོ་དང་དེའི་སྤྱི་སོགས་འདོད་པའང་གསལ་ལོ། གྲུབ་མཐའ་འདི་་་་
དག་གི་འདོད་ཚུལ་ཞིབ་མོར་ཤེས་འདོད་ན་ཡུལ་ནང་ངག་དབང་བསྟན་་་་
འཛིན་གྱིས་བསྒྱུར་ཞིང་མི་རིགས་དཔེ་སྐྲུན་ཁང་ནས་དཔར་སྐྲུན་བྱས་
པའི« ཕྱི་རྒྱལ་གྱི་ཚད་མ་རིག་པའི་ཞིབ་འཇུག》ཅེས་པའི་དེབ་དེར་གཟིགས་་
33

པར་འཚལ་ལོ། ནང་ལུགས་ལྟར་ན་སློབ་དཔོན་ཆེན་པོ་ཕྱོགས་གླང་གི་ཞལ་་་
ནས། གཞལ་བྱ་གཉིས་ཕྱིར་ཚད་མ་གཉིས། །ཞེས་དང༌། རྣམ་འགྲེལ་ལས།
གཞལ་བྱ་གཉིས་ཕྱིར་ཚད་མ་གཉིས། །དོན་བྱེད་ནུས་དང་མི་ནུས་ཕྱིར། །ཞེས་
དང་། །དེ་ནི་རང་གཞན་ངོ་བོ་ཡི། །རྟོགས་ཕྱིར་གཞལ་བྱ་གཉིས་སུ་བཞེད། །
ཅེས་དང་།མེད་པ་གཞལ་བྱ་མ་ཡིན་ཕྱིར།།གཅིག་ཉིད་ཅེ་ན་ཁོ་བོའང་འདོད།།
ཅེས་དང་། རང་གི་མཚན་ཉིད་གཅིག་གཞལ་བྱ། །ཡོད་མེད་ཉིད་དུ་དཔྱོད་
རྣམས་ཀྱི། །དོན་བྱ་དེ་ལས་གྲུབ་ཕྱིར་རོ། །ཞེས་སོགས་གསུངས་བ་བཞིན་་
འཕགས་ཡུལ་གྱི་ནང་བའི་ཚད་མ་སྨྲ་བའི་སློབ་དཔོན་དག་གིས་གནས་
སྐབས་སུ་གཞལ་བྱ་འམ་ཡུལ་རང་སྤྱི་གཉིས་སུ་བཞེད་པ་དང་མཐར་ཐུག་་་་
རང་མཚན་གཅིག་པུར་འདོད་པ་སོགས་ཧ་ཀྱང་གསལ་ལོ། གཞན་ཕྱོགས་་་་་
གླང་ཡབ་སྲས་སོགས་ཀྱིས་མེད་པ་གསལ་སྣང་གཏན་ནས་ཡུལ་དུ་མི་བཞེད་
པའང་རྣམ་འགྲེལ་ལས། སྐྲ་ཤད་ལ་སོགས་དོན་མིན་ཏེ། །དོན་དུ་མོས་པ་མེད་
ཕྱིར་རོ།།ཞེས་དང་། སྐྲ་ཤད་ལ་སོགས་སྤྱི་མིན་ཏེ།།དོན་དུ་ཞེན་པ་མེད་ཕྱིར་རོ། །
ཞེས་སོགས་གསུངས་བ་ལྟར་རོ། དེས་ན་འཕགས་ཡུལ་གྱི་ཚད་མ་སྨྲ་བ་ཀུན་་
གྱིས་མེད་པ་གསལ་སྣང་ཡུལ་དུ་མི་བཞེད་པ་ཡིན་ནམ་སྙམ་སྟེ་དཔྱད་དགོས་
སོ། དེ་ལས་གཉིས་པ་ནི། དེ་ཁོ་ན་ཉིད་བསྡུས་པ་ལས། དང་པོ་ལ་ཡང་དཔེར་་
བརྗོད་པ་ནི་ཡིད་ཀྱི་རྣམ་པར་ཤེས་པ་རྟོག་པ་ལ་སྣང་བ་སྟེ། བུམ་པ་ཞེས་་་
བརྗོད་པ་ན་ཁ་ཡེར་བ་དང་ཞབས་ཞུམ་པ་ལྟོ་བ་ལྡིར་བ་དང་མགྲིན་པ་ཕྲ་་་་
བའི་རྣམ་པ་ལ་སོགས་པ་བློ་ལ་འཆར་བའོ། དེ་ནི་དོན་སྤྱི་སྟེ་སྒྲ་སྤྱི་ལ་སོགས་་
པའང་དེ་ཉིད་དུ་བསྡུའོ། མཚན་ཉིད་ནི་མི་གསལ་དོན་བྱེད་མི་ནུས་པ་སྟེ།
ཞེས་དང་། དབྱེ་ན་ཤེས་བྱ་ལ་སྲིད་པའི་དོན་སྤྱི་དང་། ཤེས་བྱ་ལ་མི་སྲིད་པའི་
དོན་སྤྱི་འོ། ཞེས་དང་། དོན་རང་གི་མཚན་ཉིད་ཀྱི་དཔེར་བརྗོད་པ་ནི་ཕྱི་རོལ་
དོན་རང་གི་མཚན་ཉིད་གཟུགས་དང་སྒྲ་ལ་སོགས་པ་དང་། ནང་ཤེས་པ་་་་
རང་གིས་ས་རང་རང་རིག་པའོ། མཚན་ཉིད་ནི་དོན་སྤྱི་ལས་བཟློག་པ་སྟེ་སླ་བར་་་་
34

ཟད་དོ། དབྱེ་ན་ཤེས་པ་དོན་རང་གི་མཚན་ཉིད་དང་། བེམ་པོ་དོན་རང་གི་་་
མཚན་ཉིད་དོ། ཞེས་དང༌། རྟོག་མེད་འཁྲུལ་བའི་དམིགས་པའི་དཔེར་བརྗོད་
པ་ནི་མིག་གི་རྣམ་པར་ཤེས་པ་འཁྲུལ་བ་ལ་ཟླ་བ་གཉིས་སུ་སྣང་བ་དང་ནམ་
མཁའ་ལ་སྐྲ་ཤད་འཛག་པར་སྣང་བ་ལ་སོགས་པ་སྟེ། དེའི་མཚན་ཉིད་ནི་
གསལ་ལ་དོན་བྱེད་མི་ནུས་པའོ། ཞེས་སོགས་གསུངས་བ་ལྟར་ན་བོད་སྔ་མ་་
རྣམས་ཀྱིས་སྤྱིར་ཡུལ་ལ་དབྱེ་བ་བྱེ་བའི་སྐབས་སུ་རང་སྤྱི་ཙམ་མ་ཡིན་པར་
རང་མཚན་དང་སྤྱི་མཚན་མེད་པ་གསལ་སྣང་དང་གསུམ་དུ་འདོད་པ་ཤེས་
སླ་བ་ཞིག་གོ། དེས་ན་བོད་སྔ་མ་རྣམས་ཀྱིས་འཕགས་ཡུལ་མཁས་པའི་་་་་
དགོངས་གཞི་དངོས་ལས་ལོགས་སུ་ཕྱོགས་ཏེ་ཁས་ལེན་ནམ་ལྟ་ཚུལ་འདི་ལྟ་
བུ་བྱས་པ་འམ་བཤད་པར་སྒྲུབ་བྱེད་ཡོད་དམ་ཞེ་ན་ཡོད་དེ་རིགས་གཏེར་་་
རང་འགྲེལ་ལས། བོད་རྣམས་རྟོག་པ་འཁྲུལ་བའི་ཡུལ་དོན་སྤྱི་དང་། རྟོག་མེད་
འཁྲུལ་བའི་ཡུལ་མེད་པ་གསལ་བ་གཉིས་མེད་ན། འཁྲུལ་བ་གཞི་མེད་དུ་
འགྱུར་བས་སྣང་ཡུལ་གཉིས་ཡོད་ལ། དེའང་འཁྲུལ་ཤེས་གཉིས་འཛིན་པའི་་
རང་རིག་གི་ཤུགས་ལ་གྲུབ་བོ་ཞེས་ཟེར་བ་དང་། ཞེས་པ་འདིའོ། དེས་ན་དེ་ལྟ་
བུའི་ཡུལ་གཉིས་པོ་དེ་བོད་སྔ་མས་དངོས་དངོས་མེད་གང་དུ་འདོད་ཞེ་ན་་་་
དངོས་མེད་དུ་འདོད་ཏེ་དེ་ཁོ་ན་ཉིད་བསྡུས་པར། ཡུལ་གསུམ་པོ་འདི་ལ་་་་
ཡང་རང་གི་ལུགས་རྣམས་པར་བཞག་པ་དང་། གཞན་གྱི་ལུགས་དགག་པ་་་
གཉིས་སོ། དང་པོ་ཉན་ཐོས་བྱེ་བྲག་སྨྲ་བ་དང་མཐུན་པར་དོན་སྤྱི་དང་རྟོག་
མེད་འཁྲུལ་བའི་དམིགས་པ་གཉིས་ནི་དངོས་པོ་མ་ཡིན་པར་ཐལ། དབུ་མའི་
སྐབས་སུ་ཡང་ལོག་པའི་ཀུན་རྫོབ་བོ། དོན་རང་གི་མཚན་ཉིད་ནི་དངོས་པོར་
ཡོད་དེ།དབུ་མའི་སྐབས་སུ་འང་ཡང་དག་པའི་ཀུན་རྫོབ་ཡིན་ནོ། ཞེས་སོགས་
གསུངས་བ་ལྟར་རོ། གཞན་ཚད་མ་རྣམ་ངེས་ཀྱི་དཀའ་གནས་རྣམ་བཤད་་་་
ལས། ཡུལ་གྱི་དབྱེ་བ་གཞན་ཞིག་རྒྱས་པར་བསྟན་ཡོད་ཏེ་དེ་ཡང་། གཟུང་བ་
ཡིན་ལ་འཇུག་ཡུལ་མ་ཡིན་པ་ནི། དཔེར་ན་སྒྲོ་བཏགས་པའམ་རང་གི་རྣམ་་
35

པ་ལྟ་བུའམ་ཡང་ན་རྣམ་པར་འཇོག་པའི་སྐད་ཅིག་མ་ངེས་པས་ཡུལ་དུ་མ་་
བྱས་པ་ལྟ་བུའོ། འཇུག་ཡུལ་ཡིན་ལ་གཟུང་ཡུལ་མ་ཡིན་པ་ནི། དཔེར་ན་མིག་
གི་བློ་ལ་རེག་པ་སྩོགས་པ་ལྟ་བུའོ། ཞེས་སུ་གསུངས་བ་དེའོ། འདི་ལ་རྗེས་སུ་་་
དཔག་ན། ལོ་ཙ་བས་གཟུང་ཡུལ་རང་སྤྱི་མེད་སྣང་བཅས་ལ་ངོས་འཛིན་པ་་
དང་འཇུག་ཡུལ་མངོན་རྗེས་ཚད་མའི་ཡུལ་ཁོ་ན་ལ་ངོས་འཛིན་པར་སྣང་ངོ༌།
དེས་ན་ཡུལ་གྱི་ཐ་སྙད་མི་འདྲ་བ་འདི་དག་ཅིའི་དོན་དུ་བསྟན་ཞེ་ན། དེ་ནི་་
བློ་ལ་ལྟོས་ནས་འགྱུར་བ་ལ་བརྟེན་ཐ་སྙད་འདི་དག་བྱུང་ཕྱིར་དེ་ལྟར་བསྟན་
པ་ཡིན་ནོ། འདི་ལས་སྤྱིར་ཡུལ་ལ་དབྱེ་སྒོ་དུ་མ་ཡོད་པའི་ཚུལ་ཡང་རྟོགས་་་་་
པར་འགྱུར་རོ། །བོད་ཕྱི་མས། འདོད་ཚུལ་དེ་ཇི་ལྟར་རོ་སྙམ་ན། དེ་ནི། ཐོག་་་་
མར་རིགས་གཏེར་རང་འགྲེལ་ལས། རང་མཚན་དེ་ཉིད་དངོས་འཇལ་ན་་་
གཟུང་ཡུལ་ཡིན་ལ། ལྐོག་གྱུར་དུ་འཇལ་ན་ཞེན་ཡུལ་ཡིན་ཞིང་། གཉིས་ཀ་་་་
ཡང་སྐྱེ་བུ་འཇུག་ན་མི་བསླུ་བའི་འཇུག་ཡུལ་ཡིན་ནོ། ཞེས་དང་། དོན་སྤྱི་ཡུལ་
མ་ཡིན་ཡང་འཁྲུལ་ནས་ཞུགས་པ་ན་འཇུག་ཡུལ་ཐོབ་པར་ནུས་པས་ཡུལ་དུ་
འཇོག་པའི་ཕྱིར་ག་ལ་མཚུངས། ཞེས་སོགས་གསུངས་བ་ལྟར་ས་པན་སོགས་
ཀྱིས་སྤྱིར་ཡུལ་ལ་དབྱེ་སྐབས་རང་སྤྱི་གཉིས་སུ་འདོད་མོད་འོན་ཀྱང་དོན་སྤྱི་
དགོས་དབང་གིས་ཡུལ་དུ་བཞག་པ་མ་གཏོགས་ཡུལ་ཡིན་པར་མི་འདོད་ལ་
དོན་གྱི་ཡུལ་དངོས་ནི་རང་མཚན་ཁོ་ན་ཡིན་པར་འདོད་དོ། དེའི་ཕྱིར་གཟུང་
ཡུལ་འཇུག་ཡུལ་ཞེན་ཡུལ་གསུམ་ནི་རང་མཚན་ལ་ངོས་འཛིན་ཞིང་སྣང་་་་
ཡུལ་གྱི་ཐ་སྙད་དོན་གྱིས་ཁས་མི་ལེན་པའང་མཚུངས་སོ། འདིར་བརྗོད་པར་
བྱ་བ་ཞིག་ལ།ཁོ་བོའི་མཐོང་བའི་རིགས་གཏེར་གྱི་དགོངས་འགྲེལ་ཁྲོད་ནས།
ཀུན་མཁྱེན་གོ་རམས་པས་མཛད་པའི་སྡེ་བདུན་མདོ་དང་བཅས་པའི་་་་
དགོངས་པ་ཕྱིན་ཅི་མ་ལོག་པར་འགྲེལ་བ་ཚད་མ་རིགས་པའི་གཏེར་གྱི་དོན་
གསལ་བར་བྱེད་པ་
ཞེས་པའི་སྐབས་སུ་ཡུལ་གྱི་རྣམ་བཞག་བརྗོད་པ་འམ་་་་
བཤད་པ་དག་ལས་འགའ་ཞིག་གཞུང་དངོས་དང་མི་མཐུན་པར་སྣང་སྟེ་དེ་
36

ཡང་དོན་སྤྱི་ཡུལ་བཞིར་ཕྱེ་བའི་ནང་ཚན་གྱི་སྣང་ཡུལ་དང་གཟུང་ཡུལ་ཕྱི་་་
དོན་ཁོ་ན་ལ་ངོས་འཛིན་པ་སོགས་སོ། མི་ཕམ་མཁས་འཇུག་ལས། རྟོག་མེད་་
ཀྱི་ཤེས་པའི་ཡུལ་ནི། ཡུལ་དུས་རྣམ་པ་མ་འདྲེས་པ། རང་དུས་ཀྱི་རང་མཚན་
མིང་གི་སྒྲ་དང་འདྲེས་སུ་མི་རུང་བའོ། རྟོག་བཅས་ཀྱི་ཡུལ་ནི། བུམ་པ་སོགས་
ཆོས་རྣམས་ཀྱི་རང་རང་གི་དོན་སྤྱི་ཙམ་ཞིག་ཡིད་ངོར་སྣང་བ་སྟེ། འདི་ནི་་་
མིང་གི་སྒྲ་དང་འདྲེས་སུ་རུང་བ་ཡིན་པས་འདི་ལ་དོན་སྤྱི་འམ་སྒྲ་དོན་ཞེས་
བྱ་སྟེ། ཞེས་དང༌། ཡུལ་ལ་སྣང་ཡུལ་ནི་རྟོག་མེད་ཤེས་པའི་ཡུལ་གཟུགས་་་་་
སོགས་ལྟ་བུ།ཞེན་ཡུལ་ནི་རྟོག་བཅས་ཀྱི་ཤེས་པས་དོན་སྤྱི་ལ་ཡུལ་དུ་ཞེན་པ།
དེ་གཉིས་ཀར་ཡང་སྐྱེས་བུའི་འཇུག་ལྡོག་གི་ཡུལ་དུ་བྱེད་པའི་ཆ་ནས་འཇུག་
ཡུལ། བློས་གཟུང་བར་བྱ་བའི་ཡུལ་ཡིན་པའི་ཆ་ནས་གཟུང་ཡུལ་ཞེས་བརྗོད་
མ། ཞེས་སོགས་གསུངས་བ་ལྟར་མི་ཕམ་པས་སྤྱིར་ཡུལ་དབྱེ་སྐབས་རང་སྤྱི་་་
གཉིས་སུ་འདོད་པ་དང་གཟུང་ཡུལ་དང་འཇུག་ཡུལ་དོན་གཅིག་པར་རང་་
གྱི་གཉིས་ཀར་ངོས་འཛིན་ལ་སྣང་ཡུལ་རང་མཚན་དང་ཞེན་ཡུལ་དོན་སྤྱི་ལ་
ངོས་འཛིན་ནོ། དེས་ན་འདི་དག་ལ་དཔྱད་ཚེ་ས་པན་དང་དགོངས་པ་མི་་་་
མཐུན་པའི་ཆ་ཞིག་སྣང་སྟེ་དེ་ནི། དོན་སྤྱི་ཞེན་ཡུལ་དུ་བཞེད་ཟེར་བ་འདི་་་་
ཡིན་ལ་དེ་ཡང་རིགས་གཏེར་རང་འགྲེལ་ལས། ལྐོག་གྱུར་དུ་འཇལ་ན་ཞེན་་་
ཡུལ་ཡིན་ཞིང་། ཞེས་གསུངས་ཡོད་པས་སོ། རིག་པ་དང་ཡང་འགལ་ཏེ། རྟོག་
པ་དོན་མཐུན་དང་དོན་མི་མཐུན་ཕན་ཚུན་འཆོལ་བར་འགྱུར་པའི་ཕྱིར་རོ།
སྣང་ཡུལ་གྱི་ཐད་ནས་ས་པན་ལྟར་ན་དོན་སྤྱི་དང་མེད་སྣང་གཉིས་ནི་སྣང་་
ཡུལ་ལ་ངོས་འཛིན་ཏེ་དེ་ཡང་རིགས་གཏེར་ལས། སྣང་ཡུལ་གཉིས་པོ། སོགས་
གསུངས་པའི་ཕྱིར་རོ། དེ་ལས་དོན་སྤྱི་ནི་གནས་སྐབས་སུ་སྣང་ཡུལ་ཙམ་དུ་་
བཞེད་པ་དང་མེད་པ་གསལ་སྣང་ནི་བློ་དེའི་ངོར་ལྟོས་ཙམ་ལས་གཞན་སྣང་
ཡུལ་ཙམ་དུ་འང་མི་བཞེད་དོ། །དེའི་ཕྱིར་རང་ལུགས་འཇོག་པའི་སྐབས་སུ་་
སྣང་ཡུལ་གྱི་ཐ་སྙད་བཙལ་ཡང་མི་རྙེད་པ་གསལ་བོར་གྲུབ་ན་ཡང་མི་ཕམ་་
37

པས་སྣང་ཡུལ་རང་མཚན་ཁོ་ན་ལ་ངོས་འཛིན་བྱས་པ་འདིའི་དགོངས་པ་་་་
དང་འགལ་སྙམ་སྟེ་དཔྱད་དོ། གོང་གསལ་དོན་སྤྱིའི་ཐད་ལ་ཁོ་བོས་བསམ་ན།
མི་ཕམ་རིན་པོ་ཆེས། དོན་སྤྱི་ལ་ཐ་སྙད་སྦྱར་བ་ཙམ་ལས་དངོས་སུ་མིན་པར་
སྙམ་པས་བརྟག་པར་འཚལ་ལོ།། གཞན་མཁས་གྲུབ་རྗེས་མཛད་པའི་སྡེ་
བདུན་གྱི་རྒྱན་ཡིད་ཀྱི་མུན་སེལ་ལས། རང་ལུགས་ནི། རང་མཚན་གྱི་མཚན་་་་
ཉིད་རྟོག་པས་བཏགས་པ་མིན་པར་རང་ངོས་ནས་ཐུན་མོང་མ་ཡིན་པར་་་
རང་བཞིན་དུ་གནས་པའི་དངོས་པོའོ། ཞེས་དང་། གཉིས་པ་སྤྱིའི་མཚན་ཉིད་
གཏན་ལ་དབབ་པ་ལ། མཚན་ཉིད་བཤད་པ་དང་། མཚན་གཞི་ངོས་བཟུང་་
བ་གཉིས་ཀྱི་དང་པོ་ནི། ཡུལ་རང་ངོས་ནས་གྲུབ་པའི་གནས་ལུགས་ཀྱི་ངོ་བོ་
མ་ཡིན་པར་རྟོག་པས་བཏགས་ཙམ་གྱི་ཆོས་སུ་གྲུབ་པའོ། ཞེས་དང་། གཉིས་་
པ་རང་ལུགས་བཞག་པ་ནི། སྣང་ཡུལ་དང་གཟུང་ཡུལ་དོན་གཅིག་ལ། དེ་ལ་་
རྟོག་མེད་ཤེས་པའི་སྣང་ཡུལ་དང་གཟུང་ཡུལ་ནི།རྟོག་མེད་ཤེས་པ་གང་ལ་་་
ཆོས་དེའི་རྣམ་པ་གསལ་བར་དངོས་སུ་ཤར་བའི་སྒོ་ནས་ཤེས་པ་དེའི་ཡུལ་དུ་
གྱུར་བ་རྣམས་ཡིན་ལ། ཞེས་དང༌། རྟོག་པའི་གཟུང་ཡུལ་ནི་རྟོག་པ་རྣམས་ལ་
རང་རང་གི་མདུན་ན་འདུག་པ་ལྟ་བུར་སྣང་བའི་ཡུལ་གང་ཡིན་པ་སྟེ། དེ་་་་
ཡང་བར་མ་ཆོད་པར་སྣང་བའི་ཡུལ་གང་ཡིན་པའོ།ཞེས་དང་།ཞེན་ཡུལ་ནི།
རང་འཛིན་རྟོག་པའི་ཞེན་སྟངས་ཀྱི་ཡུལ་དུ་གྱུར་བ་སྟེ། དཔེར་ན་བུམ་པ་་་་
ཉིད་བུམ་པ་ཉིད་དོ་སྙམ་དུ་འཛིན་པའི་རྟོག་པའི་ཞེན་སྟངས་ཀྱི་ཡུལ་ལྟ་བུའོ།
ཞེས་དང་། འཇུག་ཡུལ་ནི། ཚད་མའི་དངོས་སུ་བཅས་པ་ཇི་བཞིན་དུ་གནས་་
པའི་ཆོས། ཞེས་སོགས་གསུངས་བ་ལྟར་མཁས་གྲུབ་རྗེས་གཟུང་ཡུལ་རང་སྤྱི་
གཉིས་ལ་ངོས་འཛིན་ཞིང་ཞེན་ཡུལ་དང་འཇུག་ཡུལ་རང་མཚན་ལ་ངོས་་་་
འཛིན་ནོ། རྗེ་དགེ་འདུན་གྲུབ་ཀྱིས་མཛད་པའི་ཚད་མ་རིགས་པའི་རྒྱན་ལས།
དེས་ན་རང་མཚན་གྱི་མཚན་ཉིད། དོན་དམ་པར་དོན་བྱེད་ནུས་པ། སྤྱི་མཚན་
གྱི་མཚན་ཉིད། དོན་དམ་པར་དོན་བྱེད་མི་ནུས་པ། ཞེས་དང་། གཉིས་པ་རང་
38

ལུགས་ནི། ཆོས་དེའི་སྣང་ཡུལ་གྱི་མཚན་ཉིད། ཆོས་དེའི་སྣང་ཙམ་གྱི་སྒོ་ནས་་
རིག་པར་བྱ་བ། ཆོས་དེའི་འཇུག་ཡུལ་གྱི་མཚན་ཉིད། ཆོས་དེས་བླང་དོར་བྱ་་
བའི་ཕྱིར་ཞུགས་པ་ན་མི་བསླུ་བ། ཆོས་དེའི་ཞེན་ཡུལ་གྱི་མཚན་ཉིད། ཆོས་་་་
དེས་ཞེན་པའི་སྒོ་ནས་རིག་པར་བྱ་བ། ཆོས་དེའི་གཟུང་དོན་གྱི་མཚན་ཉིད།
ཆོས་དེ་ལ་རང་འགྲའི་རྣམ་པ་གཙོ་བོར་དངོས་སུ་གཏོད་བྱེད་ཅེས་སོགས་་་་
གསུངས་བ་ལྟར་དགེ་འདུན་གྲུབ་ཀྱིས་འཇུག་ཡུལ་རང་མཚན་ལ་ངོས་འཛིན་
ཞིང་གཟུང་ཡུལ་ལམ་སྣང་ཡུལ་རང་སྤྱི་གཉིས་དང་གཟུང་དོན་ཕྱི་རོལ་དོན་
རང་མཚན་ལ་ངོས་འཛིན་ནོ། སྔ་ཕྱི་ཁ་མཐུན་པར་སྣང་ཡུལ་གཟུང་ཡུལ་དོན་
གཅིག་པར་འདོད་པ་ཡིན་ནོ། ཞེན་ཡུལ་གྱི་ཐད་ནས་སྔ་ཕྱི་དགོངས་ཚུལ་་་་་
འགལ་བར་འདུག་སྟེ་དེ་ཡང་དགེ་འདུན་གྲུབ་ཀྱིས་ཤེས་བྱ་ཐམས་ཅད་ཞེན་
ཡུལ་དུ་ཁས་ལེན་ནོ། དེས་ན་འདི་ནི། དོན་སྤྱི་རྟོག་པ་ལས་ཐ་དད་དུ་ཁས་བླང་
ནས་གཟོད་ཞེན་ཡུལ་ཡིན་པར་འདོད་ཚེ་རིགས་གཏེར་གྱི་སྐབས་སུ་བོད་སྔ་
རབས་པ་ལ་བརྗོད་པའི་སྐྱོན་དག་འབྱུང་ལ་ཤེས་པ་དང་གཅིག་ཏུ་ཁས་བླང་
ནས་ཞེན་ཡུལ་ཡིན་པར་འདོད་ཚེ་རིག་པ་དང་འགལ་བ་ཡིན་ནོ། འདིར་་་་
བརྗོད་པར་བྱ་བའི་ཆོས་གཞན་ནི། འཕགས་ལུགས་དང་ས་ལུགས་སོགས་ལ་
ཤེས་བྱ་འམ་ཡུལ་ཐམས་ཅད་དབྱེ་བ་མི་འདྲ་བའི་སྒོ་ནས་གཏན་ལ་འབེབ་་་
པའི་ཚུལ་འདི་མེད་པའམ་མི་རྒྱས་ལ་རང་སྤྱི་སོགས་མཚན་ཉིད་ཀྱི་སྒོ་ནས་་་
ངོས་འཛིན་པའི་ལུགས་སྲོལ་འདི་རིགས་གཏེར་སོགས་ན་མི་སྣང་ངོ༌། མི་ཕམ་
མཁས་འཇུག་གི་སྐབས་སུ། ངོ་བོ་འམ་མཚན་ཉིད་བསྟན་འདུག་ཅེས་བཤད་
ཆོག་སྟེ་དེའི་ཚུལ་གོང་ན་གསལ་བ་ལྟར་ཡིན་ལ་ཀུན་མཁྱེན་གོ་རམས་པས།
གོང་བཤད་ཚད་གཞུང་དེར་དབྱེ་སྒོ་སྣ་ཚོགས་ཀྱིས་གཏན་ལ་འབེབ་ཚུལ་་་་་
དང་དེ་རེ་རེའི་མཚན་མཚོན་གཞི་གསུམ་སོགས་རྒྱས་བར་བསྟན་ཡོད་དོ།
མཁས་གྲུབ་རྗེ་དང་དགེ་འདུན་གྲུབ་རྣམས་གཉིས་ཀྱིས་གཞུང་གི་སྐབས་སུ་་
རྩེ་སྒོ་དུ་མའི་རྣམ་བཞག་དང་དེ་དག་གི་མཚན་མཚོན་གཞི་གསུམ་སོགས་
39

རྒྱས་པར་བསྟན་ཡོད་ལ་དེ་དག་ལས་རང་སྤྱི་གཉིས་སུ་དབྱེ་ཚུལ་དང་རང་སྤྱི་
གཉིས་ཀྱི་མཚན་ཉིད་སོགས་གོང་དུ་བསྟན་པ་ལྟར་དང་དེ་ལ་དཔག་ན་ཕན་
ཚུན་དགོངས་པ་མི་མཐུན་པར་འདུག་ཏེ་སྡེ་རྒྱན་དུ། གཞན་དག་ཡུལ་དུས་་་
རང་བཞིན་མ་འདྲེས་པར་གནས་པ་དང༌། དོན་བྱེད་ནུས་པ་སོགས་རང་་་་་
མཚན་དུ་འདོད་པ་མི་འཐད་དེ་ཞེས་སོགས་དང་། རིགས་རྒྱུན་དུ། རྟོགས་པས་
སྒྲོ་མ་བཏགས་པར་དོན་རང་ངོས་ནས་གྲུབ་པ་དེའང་རང་མཚན་གྱི་མཚན་
ཉིད་མ་ཡིན་ཏེ། ཞེས་སོགས་གསུངས་བ་ལས་ཤེས་སོ། འདིའི་ཞོར་དུ་མི་ཕམ་་
དང་གོ་རམས་པས་འདོད་ཚུལ་ལ་འང་དགག་པ་ཕོག་ཡོད་པ་ཤེས་པར་བྱའོ།
དེས་ན་འདི་དག་གི་ཚུལ་ལམ་རྣམ་བཞག་རྒྱས་པར་རང་རང་གི་གཞུང་ནས་
རྟོགས་པར་བྱ་ལ་བདག་གིས་འདི་རུ་དཔྱད་གཞིའི་ཚུལ་དུ་ཉུང་ཙམ་བཀོད་
པ་ཡིན་ནོ།།
སྨྲས་པ།
བླུན་པོ་རང་ལུགས་མཁྲེགས་འཛིན་ཅན་རྣམས་ཀྱིས།།
འདིའི་དོན་རྟོགས་པའི་སྐལ་བ་དབེན་ན་ཡང་།།
དཔྱོད་ལྡན་གཞོན་སྐྱེས་བློ་གསལ་ཁྱུ་ཚོགས་ཀྱིས།།
འདི་ལ་རིགས་པའི་རོལ་རྩེད་བྱ་བར་རིགས།།
ཞེས་བྱ་བའང་བར་སྐབས་འདིའི་ངལ་གསོའི་ཚིགས་སུ་བཅད་པ་ཉུང་
དུངུའོ།
༈ གསུམ་པ་ནི། སྤྱི་ལོ་ཉིས་སྟོང་དྲུག་ལོའི་ཟླ་གཉིས་པའི་ཚེས་ལྔ་ཉིན་ཁོ་
བོས་ཡུལ་གྱི་རྣམ་བཞག་བསྡུས་པ་འདི་འབྲི་མགོ་བརྩམས་པ་ཡིན། སྐབས་་་་
དེར་ཡིད་ལ་གློ་བུར་དུ་སྔོན་ཆད་ཉིས་སྟོང་གཉིས་ལོར་བྲིས་པའི་དེབ་དེ་
འཁོར་བྱུང་བས་དེ་མ་ཐག་དབུག་ཐེངས་གཅིག་གིས་བསྐྱར་ཀློགས་ཐེངས་་་
གཅིག་བྱས། དེབ་དེའི་བརྗོད་བྱ་གཙོ་བོ་ཡུལ་གྱི་རྣམ་བཞག་ཡིན་པས་དཔེ་་་
ཀློགས་དེའི་རྗེས་སུ་ངས་བསམ་བློ་ཞིག་གཏོང་དགོས་བྱུང་སོང་། བསམ་བློ་ཅི་
40

ཞིག་བ ཏང་ཞེ་ན། དེབ་དེའི་དོན་དངོས་ལ་བསམ་བློ་ཞིག་བཏང་བ་ཡིན། དེ་
ནི་དེབ་དེའི་ནང་ཡུལ་གྱི་རྣམ་བཞག་འགོད་ཚུལ་དང་རང་ལུགས་མ་ནོར་་་
བར་གསལ་བ་སོགས་ལ་རང་ཉིད་དགའ་སྤྲོ་སྐྱེས་ཤིང་ལུས་སེམས་བདེ་བའི་
ཚོར་སྣང་བླ་ན་མེད་པ་བྱུང་ཡིན་ན་ཡང་རང་སྤྱི་གཉིས་སྤྱིར་དབྱེ་བའི་ཆོས་་
དང་ཡུལ་བཞི་སོགས་བྱེ་བྲོག་དུ་དབྱེ་བའི་ཆོས་སུ་བཤད་པ་སོགས་ལ་རང་་་
ཉིད་མི་དགའ་བའི་བློ་སྐྱེས་ཤིང་ལུས་སེམས་མི་བདེ་བའི་ཚོར་སྣང་སྡུག་པོ་་་
བྱུང་ངོ། དེ་དག་གིས་རྒྱུ་མཚན་སྔ་མ་ཡང་དག་ཡིན་ལ་ཕྱི་མ་ནོར་འདུག་པས་
རྐྱེན་གྱིས་སོ། དེས་ན་བསམ་བློ་བཏང་ཚུལ་དང་དེའི་མཇུག་འབྲས་ནི་དེ་ལྟར་
རོ།།
སླར་སྨྲས་པ།
ཚད་མའི་སྔོན་ཆོས་ཡུལ་གྱི་རྣམ་བཞག་ལ།།
ཤེས་རབ་ལྡན་པའི་བློ་ཡིས་ལེགས་དཔྱད་དེ།།
དཔྱད་དོན་ཡི་གེའི་རིས་སུ་ཕབ་པ་འདི།།
མཁས་པའི་དཔྱད་གཞིར་འོས་པའི་ཡིག་ཆ་ཡིན།།
དེ་ལྟ་ན་ཡང་གཞོན་ཆུང་གསར་སྐྱེས་ཚོས།།
སྔ་ཕྱི་མི་འགལ་ཡང་དག་དྲི་བ་ཡིས།།
དོན་ལ་དོགས་པའི་སྒྲོ་འདོགས་གཅོད་བསམ་ན།།
ཁོ་བོར་མི་མཐུན་འཆར་སྒོ་གཏན་ནས་མེད།།
འོན་ཀྱང་ཤེས་མེད་བླུན་པོའི་ཚོགས་རྣམས་ཀྱིས།།
འདི་ལ་རྒོལ་བའི་ཚིག་ངན་གང་སྨྲས་ཀྱང་།།
ཁོ་བོས་མི་སྤུའི་བརྟུལ་ཞུགས་དང་བླངས་ནས།།
ལུས་སེམས་གཉིས་ཀ་ངལ་གསོའི་ཕྱོགས་སུ་འཇུག །
དེ་མིན་ཁྱད་ཆོས་གསུམ་ལྡན་གང་ཟག་གིས།།
རིགས་པའི་ལམ་ནས་བརྒལ་བརྟགས་བྱས་གྱུར་ན།།
- 41

གཡོ་འགུལ་མེད་པའི་
དམ་བཅའ་བརྟན་པོའི་སྒོས།།
ས་པཎ་རང་ལུགས་འཛིན་ལ་ཆེས་ཆེར་སྤྲོ།།
ཞེས་བྱ་བ་འདི་ནི་སྔར་ནས་ཡུལ་གྱི་རྣམ་བཞག་བཟང་བོ་ཞིག་འབྲི་་་་
འདོད་ཀྱི་འདུན་པ་རང་ལ་ཡོད་པ་དང་དེའི་སྟེང་འདིའི་ཕྱོགས་ཀྱི་དཔེ་ཀློག་
མང་བོ་བྱས་པ་སོགས་ལ་རྐྱེན་བྱས་ཏེ་གོང་བཤད་ལོ་ཟླ་ཚེས་གསུམ་དེའི་་་་་
སྐབས་སུ་མགོ་བཙུགས་པ་ནས་ལོ་དེའི་ཟླ་བ་གཉིས་པའི་ཚེས་བདུན་ལ་་་་
མཇུག་གྲུབ་པར་བགྱི་བ་བོ་ནི་དཔོན་སྐོར་བ་ཡེ་ཤེས་རྒྱ་མཚོ་འམ་མི་དམིགས་
ཁྱབ་བརྡལ་དུ་འབོད་པ་དེ་འོ།།
42

ཚད་མ་རྣམ་པར་འགྲེལ་བའི་མཆོད་
བརྗོད་ཀྱི་དོན་མི་ཕམ་བླ་མས་
ལུགས་ལྟར་བཤད་པ།
གངས་ཅན་རིགས་སྨྲའི་གཙུག་རྒྱན་མཆོག །
དཔལ་ལྡན་ཆོས་གྲགས་ལ་བཏུད་ནས།།
གང་དེས་གསུངས་ཀྱི་ཆ་ཤས་ཙམ།།
འགྲེལ་ལ་བདག་ཡིད་སྤྲོ་བའི་འཇུག །
ཅེས་པའི་ཚིགས་བཅད་ཀྱི་མདུན་བསུས་ཏེ་གང་བརྗོད་པར་བྱ་བ
ཨ་ནི། ཚིག་དོན་དངོས་བཤད་པ་དང་དོན་བཀྲལ་ཏེ་རྒྱས་བཤད་བྱས་པ་
ས་ལས་དང་པོ་དེ་ནི། རྣམ་འགྲེལ་ལས། རྟོག་པའི་དྲྭ་བ་རྣམ་བསལ་ཞིང་།།
ཀྱང་རྒྱ་ཆེའི་སྐུ་མངའ་བ། །ཀུན་དུ་བཟང་བོའི་འོད་ཟེར་དག །ཀུན་ནས་
ལ་ཕྱག་འཚལ་ལོ། །ཞེས་གསུངས་བ་འདིའི་དོན་བཤད་པ་དེ་ཡིན་ལ་དེ་
ག་པ་དྲ་བ་ལྟ་བུ་སྟེ་དཔེར་ན་དྲྭ་བས་མི་འམ་དངོས་པོ་གང་ཞིག་དམ་
ཟླཞིར་ནུས་པ་ལྟར་གཟུང་འཛིན་གཉིས་སོ་སོ་དང་བདེན་པར་འཛིན་་
ག་པ་དེས་ཀྱང་སོ་སོ་སྐྱེ་བོ་རྣམས་འཁོར་བར་འཆིང་ནུས་སོ། དེས་ན་
རིའཆིང་རྒྱ་ལས་ཐར་འདོད་ན་དྲི་བ་ཕར་རྣམ་པར་བསལ་དགོས་པ་་་
ར་བའི་འཆིང་རྒྱ་སོགས་ལས་ཐར་འདོད་ནའང་རྣམ་པར་རྟོག་པ་
ཎ་ཝར་བསལ་དགོས་སོ། བསལ་ཚུལ་ནི་གཉེན་པོ་ཡེ་ཤེས་ཀྱིས་སླད་མར་
ཡང་དུ་སྐྱེ་བ་མེད་པའི་ཆོས་ཅན་དུ་རྣམ་པར་བསལ་བའོ། ཚིག་རྐང་་་་
འགྲེལ་ཚུལ་འདི་ལྟར་ཡིན་ཡང་དོན་དངོས་ཐུབ་པ་ཆེན་པོས་རྣམ་རྟོག་
43

འདི་ལྟར་བསལ་ཞིང་ཅེས་པའོ། རྣམ་པར་རྟོག་པའི་ཡུལ་ཡུལ་ཅན་བསལ་་་་
ཤུལ་དུ་འབྱུང་བ་ནི་གཉེན་པོ་ཡེ་ཤེས་རང་གི་ཡུལ་ཡུལ་ཅན་རྣམས་ཡིན་ལ་་
ཡང་ཟབ་རྒྱས་གཉིས་ཀྱི་དོན་མཁྱེན་པའི་ཇི་ལྟ་བ་དང་ཇི་སྙེད་པའི་ཡེ་་
ཤེས་གཉིས་འབྱུང་བར་འགྱུར་རོ། དོན་དངོས་རྣམ་རྟོག་བྲལ་བའི་སངས་་་་
རྒྱས་བཅོམ་ལྡན་འདས་གང་ལ་མཁྱེན་པ་གཉིས་ཀྱི་སྐུ་མངའ་ཞེས་སོ། གོང་་་
བཤད་ལྟར་གཟུང་འཛིན་གྱི་ཀུན་དུ་རྟོག་པའི་རྣམ་རྟོག་ཐམས་ཅད་བྲལ་་་་་
ཞིང་གཉེན་པོ་ཡེ་ཤེས་རྒྱུད་ལྡན་གྱི་སངས་རྒྱས་དེས་འགྲོ་བ་མཐའ་དག་ལ་་་
གནས་སྐབས་མཐར་ཐུག་ཀུན་དུ་དོན་གཉིས་ཀྱི་སྒོ་ནས་མཛད་འཕྲིན་མཛད་
པར་བྱེད་ལ་དེ་ཡང་ཕྱོགས་དང་དུས་ཀྱི་མུ་མཐའ་ཀུན་དུ་མཛད་པ་མཛད་་་
ཕྱིར་ཉེས་ཆ་བྲལ་ཞིང་རྣམ་པར་དཀར་བའི་ཀུན་དུ་བཟང་བོའི་འོད་ཟེར་་་་
དག་ཀུན་ནས་འཕྲོ་བར་མཛད་པ་པོ་དེ་ལ་ཕྱག་འཚལ་ལོ་ཞེས་པའོ། ཚིག་་་་
དོན་ཇི་བཞིན་འགྲེལ་བ་འདི། །བློ་དམན་གཞོན་ནུའི་གོ་ཕྱིར་ལས། ། བློ་ལྡན་
དགའ་བའི་ལེགས་སྐྱེས་མིན། །འོན་ཀྱང་དཔྱད་གཞིར་འོས་ཤིང་འཚམས། །
ཞེས་པ་ནི་བར་གྱི་ཚིགས་སུ་བཅད་པའོ། །གཉིས་ལས་གཉིས་པ་དེ་ནི། མི་ཕམ་
བླ་མས་མཛད་པའི་རྣམ་འགྲེལ་གྱི་འགྲེལ་བ་ལེགས་བཤད་སྣང་བའི་གཏེར་་
ལས། བདག་ཏུ་འཛིན་པ་སོགས་ཁམས་གསུམ་ཀྱི་སེམས་སེམས་བྱུང་གང་་་་
ཞིག་གཟུང་འཛིན་གྱི་ཀུན་དུ་རྟོགས་པའི་དྲྭ་བ་ལྟ་བུ་འཁོར་བར་འཆིང་བྱེད་
དང་རང་རྒྱུད་འཆིང་བར་བྱེད་པ་རྣམས། གཉེན་པོ་ཡེ་ཤེས་ཀྱིས་སླར་མི་སྐྱེ་་
བའི་ཆོས་ཅན་དུ་རྣམ་པར་བསལ་ཞིང་། ཞེས་སོ། དེའི་དོན། ཉེས་པའི་རྩ་བ་་་
བདག་ཏུ་འཛིན་པ་དང་གཞན་དུ་འཛིན་པ་སོགས་ཀྱིས་བསྡུས་པའི་ཁམས་་
གསུམ་གྱི་སེམས་སེམས་བྱུང་སྣ་ཚོགས་པ་གང་ཞིག་གཟུང་འཛིན་གྱི་ཀུན་དུ་
རྟོགས་པའི་བདག་ཉིད་ཅན་དཔེར་ན་དྲ་བ་ལྟ་བུ་རང་ཉིད་འཁོར་བའི་་་་་
གནས་སུ་འཆིང་བར་བྱེད་པ་དང་རང་རྒྱུད་འཆིང་བར་བྱེད་པའི་བྱེད་ལས་
ཅན་རྣམས། གཉེན་པོ་བདག་མེད་རྟོགས་པའི་ཡེ་ཤེས་སོགས་ཀྱིས་སླད་མར་
44

མི་སྐྱེ་བའི་ཆོས་ཅན་དུ་རྣམ་པར་བསལ་པལ་ཞིང་། ཞེས་པའོ། མཆོག་ཏུ་ཟབ་པ་སོ་
སྐྱེ་དང་ཉན་རང་གིས་མི་དཔོག་པའི་ཇི་ལྟ་བ་གཟིགས་པས་ཟབ་ཅིང་། རྒྱ་ཆེ་
བ་ཤེས་བྱ་མཐའ་ཡས་པའི་དོན་ཅིག་ཅར་དུ་གཟིགས་པའི་མཁྱེན་གཉིས་ཡེ་
ཤེས་ཀྱི་སྐུ་མངའ་བ་སངས་རྒྱས་བཅོམ་ལྡན་འདས་རྣམས་ནི། ཞེས་སོ། དེའི་་་
དོན། མཆོག་ཏུ་ཟབ་པ་ཟབ་ཚུལ་ནི་སོ་སོའི་སྐྱེ་་བོ་་ལམ་ལམ་ལ་ལ་མ་ཞུགས་པ་རྣམས་
དང་ཉན་ཐོས་དགྲ་བཅོམ་པ་འཕགས་པ་རང་རྒྱལ་བཅས་ཀྱི་བློས་མི་དཔོག་
པའི་ཇི་ལྟ་བ་ཆོས་ཉིད་ཀྱི་དོན་གཟིགས་པས་ན་ཟབ་ཅིང་། རྒྱ་ཆེ་བ་ཤེས་བྱ་་
མཐའ་ཡས་པའི་དོན་གཅིག་ཅར་དུ་གཟིགས་པ་དེ་ལྟ་བུའི་ཇི་ལྟ་བ་མཁྱེན་་
པའི་ཡེ་ཤེས་དང་ཇི་སྙེད་པ་མཁྱེན་པའི་ཡེ་ཤེས་ཏེ་མཁྱེན་གཉིས་ཡེ་ཤེས་ཀྱི་
སྐུ་མངའ་བ་སངས་རྒྱས་བཅོམ་ལྡན་འདས་རྣམས་ནི། ཞེས་པའོ། འགྲོ་བ་་་་་
མཐའ་དག་ལ་གནས་སྐབས་དང་མཐར་ཐུག་གི་དོན་གཉིས་ཕུན་སུམ་ཚོགས་
པར་མཛད་པའི་ཕྲིན་ལས་རྣམ་པར་དཀར་བ་ཉེས་པའི་དྲི་མ་ཡོངས་ཡེ་མི་་་
མངའ་བའི་ཀུན་དུ་བཟང་བོའི་འོད་ཟེར་དག །ཕྱོགས་དང་དུས་ཀྱི་མུ་མཐར་
ཀུན་ནས་འཕྲོ་བར་མཛད་པ་དེ་ལ་ཕྱག་འཚལ་ལོ། ཞེས་སོ། དེའི་དོན། སངས་
རྒྱས་བཅོམ་ལྡན་འདས་རྣམས་ནི་ཇི་ལྟ་བུ་ཞིག་གོ་ཞེ་ན། དེ་ནི། འགྲོ་བ་སེམས་
ལྡན་མཐའ་དག་ལ་གནས་སྐབས་དང་མཐར་ཐུག་གི་སྐབས་ཀུན་དུ་རང་་་་
དོན་ཕུན་སུམ་ཚོགས་པ་དང་གཞན་དོན་ཕུན་སུམ་ཚོགས་པ་སྟེ་དོན་གཉིས་
ཕུན་སུམ་ཚོགས་པར་མཛད་པའི་ཕྲིན་ལས་རྣམ་པར་དཀར་བ་ཉེས་པའི་དྲི་
མ་ཡོངས་ཡེ་འམ་གཏན་ནས་མི་མངའ་བའི་ཀུན་དུ་བཟང་བོའི་འོད་ཟེར་་་་
དང་ལྡན་པ་དག །ཕྱོགས་དང་དུས་ཀྱི་མུ་མཐའ་ཀུན་ལ་རིས་སུ་མ་ཆད་པར་
ཀུན་ནས་འཕྲོ་བར་མཛད་མཁན་དེ་ལྟ་བུ་ཞིག་ཡིན་ལ་དེ་འདྲའི་སངས་རྒྱས་
རྣམས་སམ་སངས་རྒྱས་དེ་ལ་ཕྱག་འཚལ་ལོ། ཞེས་པའོ། འདིར་བརྗོད་པར་བྱ་
བ་ལ། གོང་གསལ་འདི་འགྲེལ་ཚུལ་གཅིག་ཡིན་ལ་འགྲེལ་ཚུལ་གཞན་ཚིག་་་་
རྐང་འདི་སྤང་རྟོགས་འཕྲིན་ལས་གསུམ་དང་སྦྱར་ཏེ་འགྲེལ་བ་དང་སྐུ་བཞི་
45

འཕྲིན་ལས་དང་བཅས་པ་ལ་སྦྱར་ཏེ་འགྲེལ་བ་སྟེ་འགྲེལ་ཚུལ་གཉིས་ཡོད་་་་
པར་བླ་མས་མཛད་པའི་གཞུང་དེར་གསལ་ན་ཡང་ཇི་ལྟར་འགྲེལ་བའི་ཚུལ་
དངོས་གཞུང་ན་མི་སྣང་བས་འདིར་དེའི་དོན་གསལ་བཤད་བྱ་བར་བྱ་སྟེ་དེ་
ཡང་སྔ་མ་ཚིག་རྐང་དང་པོའི་སྤང་བ་ཕུན་ཚོགས་བསྟན་ལ་གཉིས་པའི་
རྟོགས་པ་ཕུན་ཚོགས་གསུམ་པ་དང་ཕྱེད་ཀྱིས་འཕྲིན་ལས་ཕུན་ཚོགས་བསྟན་
ནོ། དེས་ན་སྤང་རྟོགས་འཕྲིན་ལས་གསུམ་མམ་ཕུན་སུམ་ཚོགས་པ་གསུམ་་་་
ལྡན་གྱི་བདག་ཉིད་ཅན་དེ་ལ་ཕྱག་འཚལ་ལོ་ཞེས་འགྲེལ་བར་བྱའོ། ཕྱི་མ་ཁོ་
བོས་བསམ་ན། ཟབ་ཅིང་རྒྱ་ཆེའི་སྐུ་མངའ་བ། །ཞེས་པའི་མཁྱེན་པ་གཉིས་ཀྱི་
ཡེ་ཤེས་ལ་སྐུའི་ཐ་སྙད་ཙམ་བཏགས་པ་ཅན་གྱི་ཆོས་སྐུ་རྣམ་གཉིས་དངོས་སུ་
བསྟན་པ་དང་དེའི་ཤུགས་ལ་ལོངས་སྤྱོད་རྫོགས་སྐུ་དང་སྤྲུལ་སྐུ་སྟེ་གཟུགས་
སྐུ་རྣམ་གཉིས་བསྟན་ལ་ཚིག་རྐང་གསུམ་པ་དང་ཕྱེད་ཀྱིས་འཕྲིན་ལས་་་་་་་
བཟང་བོ་བསྟན་པ་ཡིན་ནམ་སྙམ་སྟེ་བློ་ལྡན་ཚོགས་ཀྱིས་དཔྱད་པར་འཚལ་
ལོ། དེས་ན་སྐུ་བཞི་འཕྲིན་ལས་དང་བཅས་ཏེ་ལྔ་ལྡན་གྱི་བདག་ཉིད་ཅན་དེ་
ལ་ཕྱག་འཚལ་ལོ་ཞེས་ཀྱང་འགྲེལ་བར་བྱའོ།གཞན་སྐབས་འདིའི་མཆོད་པར་
བརྗོད་ཡུལ་ངོས་འཛིན་གྱི་ཐད་ནས་བླ་མས་མཛད་པའི་གཞུང་དེར་གཞན་་
དག་རྣམས་ཀྱིས་འཕགས་པ་ཀུན་དུ་བཟང་བོ་མཆོད་པར་བརྗོད་ཡུལ་ཡིན་་
པར་འདོད་པ་དང་རྗེ་བཙུན་འཇམ་དབྱངས་མཆོད་པར་བརྗོད་ཡུལ་ཡིན་་་་
པར་འདོད་པ་སོགས་འགེལ་ཚུལ་སྣ་ཚོགས་ཡོད་པར་གསུངས་ལ་མི་ཕམ་བླ་
མ་རང་ཉིད་ཀྱིས་དགོངས་ཚུལ་དངོས་གནས་ལུགས་མཐར་ཐུག་གི་ངོས་ནས་
བཤད་ན་དེ་བཞིན་གཤེགས་པ་
པ་ཐ
ཐམས་ཅད་ཀྱི་ཡེ་ཤེས་ཀྱི་སྐུ་ལ་ཕྱག་མཛད་་་
ཡོད་པའམ་དོན་གྱིས་ཡིན་པར་སོང་བས་གང་ལ་ཕྱག་མཛད་པའམ་མཆོད་
པར་བརྗོད་པ་ཡིན་པར་བཤད་ཀྱང་མི་འགལ་བ་དང་ཐ་སྙད་ཙམ་གྱི་ངོས་་་
ནས་བདག་ཅག་གི་སྟོན་པ་རིན་པོ་ཆེ་ལ་མཆོད་པར་བརྗོད་པ་ཡིན་པ་སོགས་
ཀྱང་གཞུང་དངོས་ན་གསལ་བ་ལྟར་རྟོགས་པར་བྱའོ། དེ་མིན་གཞན་ཡང་་་་
46

རྩོམ་ཡིག་འདི་འབྲི་སྐབས་སུ་བདག་ལ་དཔྱད་གཞིའི་ཡིག་ཆ་མང་བོ་མ་
འབྱོར་ཕྱིར་དཔྱད་ཞིབ་རྒྱས་པའི་སྒོ་ནས་འབྲི་རྒྱུ་མ་གྲུབ་ལ་རྣམ་འགྲེལ་ཐར་
ལམ་གསལ་བྱེད་ལ་དཔེ་ཀློགས་ཤིག་བྱས་ཀྱང་དོན་ཕལ་ཆེར་འདྲ་བར་སྣང་
བས་འདིར་བཀོད་པ་སོགས་ཀྱི་ངལ་བ་མ་བྱས་སོ།
སླར་སྨྲས་པ།
ཆོས་ཀྱི་གྲགས་པའི་ཐུགས་བཅུད་ལས།།
ལེགས་པར་བྱུང་བའི་རྣམ་འགྲེལ་གྱིས།།
མཆོད་པར་བརྗོད་པའི་ཚིག་གི་དོན།།
མི་ཕམ་བླ་མས་དགོངས་ཕྱོགས་ལྟར།།
མགོ་འཕང་བཏེགས་ཏེ་སྨྲ་བ་བོ།།
རྣམ་འགྲེལ་ལ་སོགས་རྒྱ་གཞུང་ལ།།
འཇུག་པར་རྩོམ་མཁན་གྱི་ན་བ།།
ཡེ་ཤེས་རྒྱ་མཚོར་འབོད་དེས་སྤེལ།།
47

དཔྱད་ལན།
མི་གཡོའི་ས་བརྙེས་བཅོམ་ལྡན་ལྷ་ཡི་ལྷ།།
ཕས་རྒོལ་ཕྱིར་བཟློག་སློབ་དཔོན་ཕྱོགས་ཀྱི་གླང་།།
རིག་སྨྲའི་གཙུག་ནོར་དཔལ་ལྡན་ཆོས་ཀྱི་གྲགས།།
ཟླ་མེད་མཁས་མཆོག་རྣམ་གསུམ་ཕྱག་གི་ཡུལ།།
འདི་ན་བདག་བློའི་ལེགས་དཔྱད་མཇུག་འབྲས་སུ།།
དཔྱད་ལན་ཞེས་གྲགས་རྩོམ་ཡིག་ཐུང་ངུ་ཞིག།
གཟུར་གནས་མཁྱེན་ལྡན་སྤྱན་སྔར་འབུལ་བ་ལ།།
མི་ཤེས་བླུན་པོའི་ཁ་སྒོ་དམ་པར་གྱིས།།
ཞེས་ཚིགས་སུ་བཅད་པའི་སྔོན་ཆོས་ལ་བསྟེན་ཏེ་གང་གླེང་བྱའི་དོན་་་
དངོས་ནི། གཞན་ལུགས་བརྗོད་པ་དེའི་ལུགས་དགག་པ་རང་འདོད་སྨྲས་པ་
སྟེ་གསུམ་ལས། དང་པོ་ནི་བརྩེ་སྦྱིན་རིག་པའི་བདུད་རྩི་འབྲི་མཁན་ན་རེ།
འཁྲུལ་གཞི་གོང་གི་ལུང་གཉིས་ལ་བྱས་ནས་ཐེ་ཚོམ་ལ་དགེ་བ་ཡོད་པར་་
བཤད་པ་ནི། ཞེས་པ་ནས། ཁོ་རང་གི་སྒྲུབ་བྱེད་དུ་དྲངས་པའི་ལུང་གཉིས་པོ་
ཁོའི་དམ་བཅའ་འཇོམས་པའི་གཤེད་དུ་གྱུར་བ་སྙིང་རེ་རྗེ། གོང་གི་ལུང་་་
གཉིས་ཀྱི་དོན་དེ་མ་ཡིན་པར་ཐལ། དཔྱོད་ལྡན་གྱི་གང་ཟག་རྣམས་བསྟན་་་
བཅོས་ལ་འཇུག་པའི་ཚེ་བསྟན་བཅོས་འདི་ལ་དགོས་སོགས་ཆོས་བཞི་ཡོད་་
དམ་མེད་ཕལ་ཆེར་ཡོད་ལས་ཆེ་སྙམ་པའི་དོན་འགྱུར་གྱི་ཐེ་ཚོམ་ལས་འཇུག་
པ་གང་ཞིག །དེ་ཡིན་ན་ཐེ་ཚོམ་མ་ཡིན་པའི་ཁྱབ་པའི་ཕྱིར། དང་པོ་མ་གྲུབ་་
ན་རྟོགས་ལྡན་དོན་འགྱུར་གྱི་སྒོ་ནས་འཇུག་པར་ཐལ། གསེར་ཕྲེང་ལས།
སོགས་དང་། རྟོགས་གཉིས་པ་གྲུབ་སྟེ་དེ་ཐེ་ཚོམ་གྱི་སྒྲས་བརྗོད་རིགས་ཀྱི་་་་
དབྱེ་བ་ཙམ་ཡིན་གྱི་དངོས་མ་ཡིན་པའི་ཕྱིར། དེར་ཐལ། ཐེ་ཚོམ་ལ་རང་
48

སྟོབས་ཀྱི་བློ་རྩེ་གཉིས་པ་ཅན་ཞིག་དགོས་པ་གང་ཞིག །དེ་བློ་རྩེ་གཉིས་པ་་་་
ཅན་མ་ཡིན་པའི་ཕྱིར། རྟགས་དང་པོ། སོགས་ནས། རྟགས་གཉིས་པ་གྲུབ་སྟེ།
གཞན་དུ་ན། ཉན་ཐོས་དགྲ་བཅོམ་པའི་རྒྱུད་ནའང་བློ་རྩེ་གཉིས་པའི་ཐེ་ཚོམ་
ཡོད་པར་ཐལ། དོན་འགྱུར་གྱི་ཐེ་ཚོམ་ཡོད་པའི་ཕྱིར་ཏེ། གཟུགས་སོགས་་་་་
བདེན་པར་གྲུབ་མ་གྲུབ་ཕལ་ཆེར་མ་གྲུབ་ལས་ཆེ་སྙམ་པའི་དོན་འགྱུར་ཡོད་
པའི་ཕྱིར་ཏེ། རྟེན་འབྲེལ་གྱི་རྟགས་ཀྱིས་གཟུགས་སོགས་བདེན་མེད་དུ་སྒྲུབ་
དགོས་ཀྱི་དགྲ་བཅོམ་ཡོད་པའི་ཕྱིར། སོགས་ཟེར་རོ། །སྨྲས་པ། དོན་གནད་
ཟབ་མོ་ཇི་བཞིན་མ་མཐོང་ཞིང་། །རྒྱབ་རྟེན་རང་ཕྱོགས་ཡིག་ཆ་འགའ་ལ་་་་
བྱས། །ད་དུང་འདི་ལྟར་ཁ་ཤོམ་འཐེན་ལ་མཁས། །ཆ་མེད་རྒྱང་རིང་གྲོགས་པོ་
སྙིང་རེ་རྗེ། །ཞེས་པ་ནི་བར་སྐབས་ཀྱི་ངལ་གསོའི་ཚིགས་བཅད་དོ། །གཉིས་པ་
ནི་ལོག་སྨྲ་མཁན་གྱིས་འདོད་ཚུལ་ལ་ལན་གྱི་སྤྲོས་པ་ཅུང་ཙམ་བྱ་བ་ལ། ཁྱོད་
ལྟར་ན་དོན་འགྱུར་གྱི་ཐེ་ཚོམ་ཐེ་ཚོམ་དངོས་མ་ཡིན་པ་གང་ཞིག །དོན་མི་་་་
འགྱུར་གྱི་ཐེ་ཚོམ་ཡང་། ཐེ་ཚོམ་དངོས་མ་ཡིན་པ་མཚུངས་བའི་ཕྱིར། སྔ་མ་་་་
གྲུབ་སྟེ། ཞེ་འདོད་ཡིན་པའི་ཕྱིར། ཕྱི་མ་མ་གྲུབ་སྟེ། སྔ་ཕྱི་ཆ་མི་མཚུངས་བའི་ས
རྒྱུ་མཚན་མེད་པའི་ཕྱིར། ཡང་ཁྱོད་ཀྱིས། ཐེ་ཚོམ་ལ་རང་སྟོབས་ཀྱི་བློ་རྩེ་་་་་
གཉིས་པ་ཅན་ཞིག་དགོས་པར་བཤད་པ་གང་ཞིག །དོན་འགྱུར་གྱི་ཐེ་ཚོམ་ལ་
མཚན་ཉིད་དེ་ཚང་བའི་ཕྱིར། ཕྱི་མ་གྲུབ་ན། དེར་ཐལ། དེ་ལྟར་ཡིན་པ་ལུང་་་་
བསགསལ་སལ་བའི་ཕྱིར། མ་གྲུབ་ན། དེར་ཐལ། ཚད་མ་རིགས་རྒྱན་དང་སྡེ་་་་་
བདུན་ཡིད་ཀྱི་མུན་སེལ་གཉིས་ལས། ཕལ་ཆེར་སྒྲ་མི་རྟག་ལས་ཆེ་སྙམ་དུ་་་་
འཛིན་པའི་བློ་ལྟ་བུ་དོན་འགྱུར་གྱི་ཐེ་ཚོམ་དང་། ཕལ་ཆེར་སྒྲ་རྟག་ལས་ཆེ་་་
སྙམ་དུ་འཛིན་པའི་བློ་ལྟ་བུ་དོན་མི་འགྱུར་གྱི་ཐེ་ཚོམ་གཉིས་སོ། ཞེས་དང་།
ཕལ་ཆེར་མི་རྟག་ལས་ཚེ་སྙམ་པ་ལྟ་བུ་དོན་འགྱུར་དང་། ཕལ་ཆེར་རྟག་ལས་
ཆེ་སྙམ་པ་ལྟ་བུ་དོན་མི་འགྱུར་གཉིས་ཀྱིས་བསྡུས་པའི་ཐེ་ཚོམ་ཕྱོགས་གང་
རུང་གཅིག་ལ་དོག་པས་ཤས་ཆེར་ཕྱོགས་པ་གཉིས་སུ་ཡོད་དོ། ཞེས་དང་།
49

རྒྱལ་དབང་ཀློང་ཆེན་པས། ཚད་བསྟན་དེ་ཁོ་ན་ཉིད་བསྡུས་པར། ཐེ་ཚོམ་ལ་་
གསུམ་ལས། ཞེས་པ་ནས། དཔེར་བརྗོད་ན་ལམ་གཡས་པ་ཡིན་ནམ་གཡོན་པ་
ཡིན། ལས་རྒྱུ་འབྲས་ཡོད་དམ་མེད། སྙམ་པ་ལྟ་བུ་འོ། ཞེས་དང་། རིགས་གཏེར་
ལས། དེར་འཛིན་ན་ཡང་དེ་མིན་སྲིད། ཐེ་ཚོམ་ཉིད་ཡིན་སོགས་གསུང་བའི་་་
ཕྱིར་རོ། གཞན་སློབ་དཔོན་ཆོས་མཆོག་གི་ཚད་མ་རྟོག་པ་ལས། གང་ཕྱིར་་་་་
འཇིག་རྟེན་དོན་གཉེར་ནི། ཐེ་ཚོམ་ལས་ཀྱང་འཇུག་ཕྱིར་རོ། གསུང་བ་དེ་འང་
ཐེ་ཚོམ་ལས་འཇུག་པའི་དོན་ཡིན་པ་ཀྱང་སྒྲ་ཁོ་ནས་ཀྱང་མཚོན་ནུས་སོ། ད་
དུང་ཁྱོད་ཀྱིས་དོན་འགྱུར་གྱི་ཐེ་ཚོམ་བློ་རྩེ་གཉིས་པ་ཅན་མ་ཡིན་པའི་བསྒྲུབ་
བྱེད་རྩ་རྩེའི་ཆུ་ཐུག་ཙམ་ཡང་འགོད་རྒྱུ་མ་རྙེད་པར་ཉན་ཐོས་དགྲ་བཅོམ་་་
པའི་རྒྱུད་ནའང་སོགས་སྨྲས་ནས་རྟགས་བཀོད་ཁུལ་བྱས་པ་ནི་དེང་སྐབས་་
ཀྱི་ཡིག་ཆ་གསར་བ་འགའ་ལ་རྒྱབ་བརྟེན་བཅོལ་བའི་གཏམ་ཕྱོགས་རེ་བར་
རྟོགས་སོ། དེས་ན་ཁྱོད་ཀྱི་ལུགས་ལ་ཆ་མཉམ་པའི་ཐེ་ཚོམ་ལས་བཞག་ཏུ་་་ས་
མེད་པ་མཚན་མཚོན་གཞི་གསུམ་ཡིན་ཁྱབ་མཉམ་མ་ཡིན་པའི་སྐྱོན་སོགས་་
དང་གོང་གསལ་ལུང་གི་གནོད་བྱེད་བཅས་འབྱུང་བར་འགྱུར་བ་འང་རྟོགས་
པར་གྱིས་ཤིག །གཞན་ཞིག་ནི་ལོག་ཡིག་དེའི་མགོར། རྩོད་པའི་སྒོ་ཐེམ་མ་་་་
འགོམ་པར། །གྲགས་འདོད་དགའ་མའི་བསླུ་བྲིད་ཀྱིས། །ལོག་བཤད་རྩོམ་ལ་་་
ངལ་བྱེད་པ། །རྒྱལ་བསྟན་འཇིག་པའི་གཤེད་དུ་མཐོང་སོགས་སྨྲས་པ་ནི། ཡ་
མཚར་བ་ཞིག་སྟེ་དེ་ལྟ་ན་ཁྱོད་ཀྱི་སེམས་ནས་སྨོན་ཞིང་ཁ་ནས་གླེང་བཞིན་་
པའི་སློབ་དཔོན་དོར་ཞི་སོགས་རྩོམ་མཁན་གྲགས་ཅན་གང་མང་ཞིག་གིས་་
ཀྱང་གྲགས་འདོད་དགའ་མའི་བསླུ་སྲིད་ལ་རོལ་བཞིན་འདུག་པས་དེ་དག་་
ལ་འང་སོ་སོར་སྐྱོན་བརྗོད་རེ་གྱིས་དང་ཁོ་བོས་གཡོ་རྒྱུ་ཅན་ཁྱོད་ཀྱིས་ཅི་་་་
ཟེར་ལ་ཉན་པར་འདོད་དོ།།
སྨྲས་པ།
སྨྲ་ངན་སྐྱེ་བོ་རིགས་པའི་ལམ་ལས་གོལ།།
50

མཁས་མང་འདུས་པའི་གྲལ་ན་གོ་གནས་་མེད།།
རིགས་པ་སྨྲ་བ་རིགས་མིན་ལམ་ལས་གོལ།།
དཔྱོད་ལྡན་འདུས་པའི་དབུས་སུ་ཆེས་ཆེར་མཛེས། །
དགྲ་བཅོམ་རྒྱུད་ན་རྩ་ཉོན་མེད་སྨྲས་ནས།།
དོན་འགྱུར་ཐེ་ཚོམ་ཡོད་པར་ཁས་ལེན་མཁན།།
བྱང་རྒྱུད་དྷི་དགོན་བཤད་གྲྭའི་ལེགས་མིང་བ།།
ཁྱོད་ཀྱིས་སྨྱོ་གཏམ་དངོས་སུ་ལབ་མིན་ནམ།།
ལོག་སྨྲ་གང་ཟག་ངན་པའི་སྣང་ངོ་རུ།།
གསར་བཤད་བསྟན་འཇོམས་གཤེད་མ་ཉིད་དུ་མཐོང་།།
དགེ་ལྡན་པ་ཡི་གྲུབ་མཐའི་ཁྱབ་ཁུངས་ན།།
ཁྱོད་མིན་བསྟན་སྲུང་དཔའ་བོ་མེད་དམ་ཅི།།
གནས་ལུགས་མེད་པར་རྩོད་པ་བྱེད་ཁུལ་གྱིས།།
རང་གི་མི་ཚེ་བརླག་ལ་བརྩོན་པ་ལས།།
རང་བྱུང་རིག་པ་ཆེན་པོའི་གཞི་དབྱིངས་སུ།།
དལ་གྱིས་མཉམ་པར་བཞག་ན་མི་ལེགས་སམ།།
རྫ ་ ཞེས་པ་ནི་ཕ་རོལ་བོའི་ང་རྒྱལ་འཇོམ་བྱེད་དུ་ནན་གྱིས་བཀོད་པའི་་་་
བར་སྐབས་ཀྱི་ཚིགས་སུ་བཅད་པའོ།།
ལསཾ གསུམ་པ་ནི། ད་ལྟ་ཁོ་བོ་རང་གིས་ལུགས་སྨྲ་བར་བྱ་སྟེ། དེ་ཡང་དབུ་མ་
རེས་ཤེས་སྒྲོན་མེ་ལས་ ཕུང་བོ་ལྔ་བོ་སྟོང་རྟོགས་ན། །འདུས་མ་བྱས་ཙམ་མ་་
གཏོགས་པའི། །མ་རྟོགས་དངོས་གཞན་ཅི་ཞིག་ཡོད། །ཅེས་དང་རང་བཞེད་་་
སྟོན་གྱི་ཉན་རང་ལ། །ཅི་རིགས་སྣང་ཡང་དགྲ་བཅོམ་པ། །འཐོབ་ལ་ཕུང་བོར་
འཛིན་པའི་བདག །སྟོང་བར་མ་རྟོགས་ཐར་མིན་པས། །སོགས་གསུངས་བའི་
དོན་ལྟར་དགྲ་བཅོམ་པ་ཞེས་པ་ཉོན་མོང་བའི་དགྲ་སོགས་བཅོམ་པ་ལ་གོ་་་
ཤི་རྟོགས་བྱ་གང་ཟག་གིས་བདག་མེད་སོགས་རྟོགས་པ་ཙམ་ལ་བྱའོ། དེས་

ན་གཟུགས་སོགས་ཕྲ་བའི་ཆ་རྣམ་རེ་རེ་ནས་རྟོགས་མི་དགོས་ཤིང་དེ་དག་ལ་
བདེན་པར་གྲུབ་བམ་མ་གྲུབ་ཕལ་ཆེར་གྲུབ་ལས་ཆེ་སྙམ་པ་སོགས་ཀྱི་དོག་་་
པའང་སྐྱེ་དོན་མེད་ཏེ་སྤང་རྟོགས་དེ་དག་སྐབས་འདིར་དགྲ་བཅོམ་ཐོབ་པ་
ལ་མཁོ་མེད་ཡིན་པའི་ཕྱིར་རོ། གལ་ཏེ་གོང་སྨྲས་དེ་འདྲ་ཞིག་ཡོད་ཚེ་དེ་ནི་་་
ལམ་ལ་གསར་དུ་ཞུགས་པའི་ལས་དང་པོ་བ་བློ་སྦྱོང་མཁན་ཞིག་ཡིན་པར་་་
ངེས་ཏེ་དེ་ཡང་དེ་དག་གིས་ནི་གང་ཟག་གི་བདག་ཕུང་བོའི་སྟེང་དུ་གྲུབ་མ་
གྲུབ་དང་ལམ་བདེན་པ་ཡིན་མ་ཡིན་དང་གཟུགས་ལ་སོགས་པ་བདེན་པར་
གྲུབ་མ་གྲུབ་སོགས་གང་ལའང་དོགས་ལ་ཟ་བའི་ཕྱིར་རོ། འདིར་རྒྱང་རིང་་
གྲོགས་པོ་ལགས་ཀྱིས་ཨུ་ཚུག་མཐར་སྐྱེལ་བྱས་ཏེ་གཟུགས་སོགས་བདེན་མེད་
དུ་དགྲ་བཅོམ་པའི་རྟོགས་དགོས་ཟེར་ན་ལུང་རྣམ་པར་དག་དང་རིག་པ་་་་
ཡང་དག་པའི་སྒྲུབ་བྱེད་ཕྱོགས་རིས་སུ་མ་ཆད་པ་ཞིག་འགོད་དགོས་པ་ཡིད་
འཇགས་འཚལ་ལོ། གཞན་རྟོགས་ལྡན་ནམ་དཔྱོད་ལྡན་རྣམས་དོན་འགྱུར་གྱི་
ཐེ་ཚོམ་ལ་བསྟེན་ནས་འཇུག་པའང་ཁོ་བོའི་འདོད་ཏེ་སྤྱིར་རྟོགས་ལྡན་ལ་ལྟ་
བ་རྟོགས་པའི་དང་ཤེས་བྱ་རྟོགས་པའི་སོགས་དུ་མ་ཡོད་པ་ལས་འདི་དག་ནི་
ཕྱི་མའི་རིགས་སུ་གཏོགས་ལ་དེའི་ཕྱིར་དོན་མི་འགྱུར་གྱི་བློ་འང་རྒྱུད་ལ་སྐྱེ་་
སླ་བས་སོ། དཔེར་ན་བསྟན་བཅོས་འདི་ལ་དགོས་སོགས་ཆོས་བཞི་ཡོད་དམ་
མེད་ཕལ་ཆེར་ཡོད་ལས་ཆེ་སྙམ་བཞིན་མེད་ལས་ཀྱང་ཆེ་སྙམ་སྟེ་ཕྱིར་ཟློག་་་
སྲིད་པའང་འབྱུང་བའི་ཕྱིར་རོ། འོ་ན་འཕགས་བོད་ཀྱི་མཁས་གྲུབ་་ནམང་བོ་་་
བྱོན་ཟིན་པ་རྣམས་ཀྱང་ཐེ་ཚོམ་གྱི་བདག་ཉིད་ཅན་འབའ་ཞིག་ཡིན་ནམ་་་་
སྙམ་ན་དེ་ནི་ནོར་ཏེ་དེ་དག་ལས་ལྟ་བའི་རྣམ་པ་རྟོགས་མཁན་རྣམས་དང་།
ཤེས་བྱའི་རྣམ་བཞག་རྟོགས་མཁན་རྣམས་གཏན་ནས་མི་མཚུངས་ཏེ་ཐ་དད་
པ་ཡིན་ལ་སྐབས་འདིར་ནི་གཙོ་ཆེ་བ་ཕྱི་རབས་པ་བསྟན་བཅོས་ལ་འཇུག་་་
མཁན་ཆོར་གོ་དགོས་ཕྱིར་ཡི་གེ་དཀར་ནག་མི་ནོར་བ་ཙམ་ཁྱོད་དང་ང་ལྟ་་
བུ་འང་ནང་དུ་འདུས་ཡོད་དོ། གཞན་ལྟ་བ་རྟོགས་མཁན་དང་ཤེས་བྱ་རྟོགས་
52

མཁན་མི་འདྲ་ཚུལ་ཡང་བ།། གཞན་དགའ་རིན་པོ་ཆེའི་མཆན་འགྲེལ་ལས། གལ་
ཏེ་གནས་བསྟན་དབྱིག་གཉེན་དང་ཕྱོགས་ཀྱི་གླང་བོ་དང་ཆོས་སྐྱོབ་ལ་
སོགས་པ་བསྟན་བཅོས་མཛད་པ་པོ་བྱོན་ཟིན་པར་གྱུར་བ་དེ་དག་གིས་ཀྱང་
ཡི་གེ་ཙམ་ཐོས་པས་འཇིགས་ཏེ་རྟེན་ཅིང་འབྲེལ་བར་འབྱུང་བ་ཕྱིན་ཅི་མ་་་
ལོག་པར་སྟོན་པ་འདི་ཡོངས་སུ་སྤོངས་སམ་ཞེ་ན་དེ་སྐད་དུ་སྨྲ་འོ། །ཞེས་དང་
མི་ཕམ་པའི་དབུ་མ་རྒྱན་རྩ་འགྲེལ་ལས། དོན་དམ་མཁའ་ལྟར་ཞི་བའི་ཐུགས་
བརྙེས་པས། །དཔལ་ལྡན་ཟླ་བ་འཇིག་རྟེན་གསུམ་ན་མཛེས། ཐ་སྙད་འཇའ་་་
ལྟར་མ་འདྲེས་གསལ་གཟིགས་པས། །ཆོས་ཀྱི་གྲགས་པས། སོགས་དང་། མཁས་
དབང་དགེ་འདུན་ཆོས་འཕེལ་གྱིས་འདོད་བསྟན་ལས། ཆོས་གྲགས་དང་།
ལེགས་ལྡན་སོགས་རྗེས་སོར་གྲུབ་ཆེན་གྱི་གྲས་སུ་བཅུག་མོད་སློབ་དཔོན་་་་
རང་རང་གི་གཞུང་ལ་བལྟས་ཚེ་སྔགས་ལ་ཐུགས་འདྲེས་མེད་པའི་སྟེང་ཤིན་
དུ་སྤངས་བར་མངོན་ཏེ་དཔེར་ན་རྣམ་འགྲེལ་ལས་ལུང་རྩོམ་པ་ལ་སྐྱེས་བུ་་་
བཟང་བོ་མི་དགོས་པའི་དཔེར་མཁའ་འགྲོ་མ་དང་སྲིན་པོ་ལ་སོགས་པས་་་
ཀྱང་དེང་སང་རྒྱུད་རྩོམ་པར་མཐོང་བས་སོ་གསུངས་ཤིང་དེ་མཚུངས་རྟོག་་
གེ་འབར་བར་ཡང་དབང་ཕྱུག་གི་དབང་བསྐུར་ལིངྒའི་རྩེ་ནས་བྱེད་པས་་་་
བརྙས་བཅོས་མཛད་ནས་གང་གི་མིང་ཙམ་ཐོས་ན་ཡང་། སྐྱེ་བོ་ཤིན་དུ་ངོ་ཚ་
བ། །སོགས་གསུངས་བ་སྔགས་ལ་རྒྱུས་ཡོད་ན་རང་ལུགས་ཀྱི་གསང་དབང་
ཤེར་དབང་སོགས་ཀྱང་དེ་འདྲ་ཡིན་པས་གནོང་ཅི་ལ་མི་འོང་། སོགས་ལས་་
རྟོགས་པར་ནུས་སོ།།
སླར་སྨྲས་པ།
དོན་ལྡན་ལུང་གི་རྒྱབ་རྟེན་བཙན་པོ་དང་།།
རྩལ་ལྡན་རིགས་པའི་རུ་འདྲེན་མྱུར་མོ་དང་།།
ཚིགས་སུ་བཅད་པ་འགའ་ཡི་མཐའ་དམག་བཅས།།
གོ་རིམ་ཚང་བའི་དཔྱད་ལན་ཉུང་བསྡུས་འདི།།
53

ང་རྒྱལ་མགོ་འཕང་གྱེན་དུ་འདེགས་པ་པོ།།
ཨ་ཁུ་མགོ་ཡང་ལེགས་བཤད་རྒྱ་མཚོ་ལ།།
ང་རྒྱལ་རྟོག་པ་འཇོམས་པའི་སླད་དུ་འམ།།
ཡང་ན་ལོ་གསར་ལེགས་སྐྱེས་ཚབ་ཏུ་འོ།།
གྲོག་ཆུའི་རྩོམ་མཁན་ཁྱུང་ཕྲུག་མིང་ཅན་ལ།།
ཁྱི་སྨྱོན་ཞེས་སོགས་ཚིག་རྩུབ་སྨྲ་ལུགས་དེས།།
ཆ་མེད་ངོ་མི་ཤེས་པའི་གྲོགས་པོའི་རྒྱུད།།
གདུག་རྩུབ་དྲག་པོའི་ཁེབ་པ་གསལ་བོར་ཤེས།།
གཅིག་ན་ཤ་རུས་གཅིག་པའི་ནང་གྲོགས་དང་།།
གཉིས་སུ་ཕུགས་འདུན་གཅིག་པའི་རྩོམ་གྲོགས་ལས།།
བདག་ལ་སྡང་བར་སེམས་པ་འགའ་མེད་ཕྱིར།།
ཚིག་རྩུབ་གྲངས་མེད་སྨྲ་བ་རིང་དུ་སྤངས།།
མི་ཡི་གཤིས་ལ་དམོད་པའི་དམའ་འབེབ་དང་།།
བོད་པ་ཕུ་ནུའི་མཐུན་སྒྲིལ་གཏོར་བརླགས་བཅས།།
ཉེས་ཆ་དུ་མ་མཆིས་པའི་སྲོལ་ངན་འདི།།
ད་ནས་གྲོགས་པོ་ཁྱོད་ཀྱིས་ཀྱང་དོར་ན་ལེགས།།
དེ་མིན་འདི་བྲིས་དགེ་བའི་ཕྱོགས་ཀྱི་ཆ།།
དུས་གསུམ་ཀུན་དུ་གོང་ནས་གོང་འཕེལ་ཏེ།
གནས་སྐབས་ཐར་དང་མཐར་ཐུག་རྣམ་མཁྱེན་བཅོས།།
འབད་མེད་མྱུར་དུ་ཐོབ་པའི་རྒྱུར་གྱུར་ཅིག།
ཅེས་པ་འདི་ནི་ཚད་མ་སྨྲ་བ་ཡེ་ཤེས་རྒྱ་མཚོར་འབོད་པས་རང་ཤག་ལྔ་
རིག་འོད་གུར་འཁྱིལ་བའི་ལྡིང་ཁང་ནས་ལེགས་པར་སྦྱར་བའོ།།
54

ཚད་མའི་ལོ་རྒྱུས་གསལ་པོར་
བཤད་པ།
དེ་ཡང་སྤྱིར་འཇིག་རྟེན་ཁམས་སུ་ཤེས་བྱ་བསམ་མི་ཁྱབ་ཀྱང་གྲངས་་་
ལས་འདས་པ་ཡོད་ལ། དེ་དག་ལས། བྱེ་བྲག་ཏུ་གྱུར་བ་ཚད་མ་རིག་པ་ནི། རྒྱུ་
གར་ཡུལ་ནས་དར་བར་མངོན་ཞིང་ཇི་ལྟར་དར་བའི་གོ་རིམ་སོགས་ནི། ཐོག་
མར་ང་ཚོའི་ཚད་མའི་འབྱུང་ཁུངས་ལ་དབྱེ་ཞིབ་གསལ་བོ་ཞིག་བྱེད་དགོས་
པ་དེ་རེད། ཡིན་ན་ཡང་ང་ཚོར་མཚོན་ན། ཕྱོགས་གླང་ཡབ་སྲས་གསུམ་སོགས་
ནས་བཟུང་སྟེ་ནང་བའི་ཚད་མ་སྨྲ་བ་ཚོའི་ཚད་བསྟན་ཁོ་ན་བོད་ཡིག་ཏུ་
བསྒྱུར་བ་ལས། གཞན་ཚད་མ་ཐོག་མར་དར་བའི་གཞི་གཅིག་པུ་ཕྱི་རོལ་་་་་
མཁས་པའི་ཚད་བསྟན་བོད་ཡིག་ཏུ་བསྒྱུར་མེད་པར་སྣང་།དེའི་རྐྱེན་གྱིས། ད་
ལྟ་རེད་ཅག་སུ་ཡིན་ཡང་། ཚད་མའི་ཕྱོགས་ཀྱི་ལོ་རྒྱུས་ཆ་ཚང་ཞིག་རྟོགས་མི་
ཐུབ་ལ་འབྱུང་ཁུངས་དངོས་ཅི་ལྟ་བུ་ཡིན་པའང་ཤེས་དཀའ་བས་སོ། འདིར་
ཁོ་བོའི་དེང་རབས་ཀྱི་ཕྱི་རྒྱལ་མཁས་ཆེན་གསུམ་གྱི་བརྩམས་ཆོས་ཏེ་ཡུལ་་་་
ནང་ངག་དབང་བསྟན་འཛིན་གྱིས་རྒྱ་ཡིག་ནས་བསྒྱུར་བའི《 རྒྱ་གར་གྱི་
གཏན་ཚིགས་རིག་པའི་རྩ་བའི་ངོ་བོ》དང《སངས་རྒྱས་ཆོས་ལུགས་ཀྱི་གཏན་
ཚིགས་རིག་པའི་ངོ་བོ»«སངས་རྒྱས་ཆོས་ལུགས་ཀྱི་ཐོག་མའི་གཏན་ཚིགས་་
རྩིག་པ་དང་དེ་བཞིན་འབྲེལ་ཡོད་ཀྱི་ཡིག་ཆའི་སྐོར་གླེང་བ》བཅས་ལ། གཞི་
བྱས་ཏེ། ཕྱི་རོལ་བའི་ལུགས་ཀྱི་གཏན་ཚིགས་རིག་པའི་སྟོན་པ་དང་གཏན་་་་
ཚིགས་རིག་པའི་བསྟན་བཅོས་འགའ་ཞིག་ངོ་སྤྲོད་པར་འདོད་དོ། །དང་པོ་་་
འཇིག་རྟེན་ཁམས་སུ་ཚད་མ་དར་ཚུལ་བཤད་པ་ནི་མི་རྣམས་ཀྱིས་ཟེར་སྒྲོས་
ཞིག་ལ། ཚེ་ལོ་གྲངས་མེད་ཐུབ་སྐབས་དྲང་སྲོང་སེར་སྐྱ་བྱ་བ་ཞིག་གིས་་་་་
གཏན་ཚིགས་རིག་པའི་བསྟན་བཅོས་འགའ་ཞིག་མཛད་པར་གྲགས་ལ་་་་་
55

བསྟན་བཅོས་དེ་དག་ནི། འཇིག་རྟེན་འདིའི་ཚད་མའི་བསྟན་བཅོས་ཀུན་གྱི་
ཐོག་མ་ཡིན་པར་གླེང་། དེས་ན་འབྱུང་ཁུངས་དངོས་ཀྱི་དོན་རྟོགས་དགོས་ཚེ་
མཚམས་འདིར་དབུ་འཛུགས་དགོས་པ་གསལ་ན་ཡང་བསྟན་བཅོས་དེ་དག་
མི་སྣང་ཕྱིར་ད་ལྟ་གབ་ཚིག་ཏུ་གྱུར་འདུག་ཅེས་བརྗོད་ཆོག འོན་ཀྱང་དེའི་
རྗེས་ཀྱི་ཚད་མ་འམ་གཏན་ཚིགས་རིག་པའི་རྣམ་བཞག་དར་སྤེལ་བྱས་ཚུལ་
མདོར་བསྡུས་ནི། ཕྱི་རོལ་བ་ལ་གྲུབ་མཐའ་མང་བོ་ཡོད་ཅིང་གྲུབ་མཐའ་སྨྲ་
བ་འང་མང་དུ་ཡོད། དེ་དག་ལས་གྲངས་ཅན་པའི་གྲུབ་མཐའ་ནི། ཕྱི་རོལ
བའི་གྲུབ་མཐའ་ཀུན་གྱི་སྔ་ཤོས་ཡིན་ཞིང་གོང་ནས་བཤད་པ་ལྟར་ཚད་མ་་་
འམ་གཏན་ཚིགས་རིག་པ་ཐོག་མར་འབྱུང་བྱེད་ཀྱི་རྨང་གཞིའི་གྲུབ་མཐའ་
ཨང་དང་པོ་ཡིན། གྲུབ་མཐའ་འདིའི་ཁྱབ་ཁུངས་ནས་ཕྱི་རོལ་བའི་གཏན་་་་
ཚིགས་རིག་པ་དར་རྒྱས་ཆེན་པོ་ཡོད་བྱུང་མེད་མི་གསལ་ན་འང་ཕྱིས་སུ་བྱུང་
བའི་གྲུབ་མཐའ་ཆེན་པོ《 རིག་པ་ཅན》པའི་གྲུབ་མཐའི་རིང་ལ་ཕྱི་རོལ་བའི་
གཏན་ཚིགས་རིག་པ་དར་རྒྱས་སུ་གཏོང་མཁན་གྱི་སྟོན་པ་འམ་སྐྱེས་ཆེན་་་
མཁས་པའི་དབང་བོ《 ལཱ་ཙི་ཡཱ་ཡཱ་ན》སོགས་བྱོན་ཏེ་སྔ་རྗེས་སུ་ཁྱད་ཆོས་
འབུར་ཐོན་ངང་མཁའ་དང་མཉམ་པར་སྤེལ། བར་འདིར་ཁོ་བོའི་དགོས་་
དབང་གིས་རིག་པ་ཅན་པའི་གྲུབ་མཐའ་སྲོལ་འབྱེད་མཁན་དང་འདོད་ཚུལ་
སོགས་ངོ་སྤྲོད་བྱ་བ་ལ། མཁས་དབང་འཇམ་དབྱངས་བཞད་པའི་གྲུབ་་་་་
མཐའ་འཁྲུལ་སྤོངས་གདོང་ལྔའི་སྒྲ་དབྱངས་ལས། སྟོན་པ་འུག་པ་གཟེགས་་
ཟན་རྐང་མིག་པ། །གཟེགས་ཟན་རྐང་མིག་འུག་ཕྲུག་ལུང་ཙམ་པའང་། །དབྱེ་
ངོ་བྱེ་བྲག་པ་དང་རིག་པ་ཅན། །དོན་དྲུག་ཚད་མ་བཞིས་འཇལ་མངོན་སུམ་
ནི། །དབང་དོན་ཕྲད་འབྲེལ་དྲུག་བེམ་བྱེ་བྲག་པ། །དེ་ཕྲད་ཁྱད་པར་འཛིན་་་་
རྟོག་རིག་པ་ཅན། །རྗེས་དཔག་གསུམ་གསུམ་ལྷག་ལྡན་ཡང་དག་སོགས། །ལྔ་་
ལྡན་གཞན་དོན་ཉེར་འཇལ་འདྲ་བས་སྒྲུབ། །སྒྲ་བྱུང་ཞི་རྒྱུད་འཇིག་རྟེན་མིག་
མདོ་ལུང་། །རྫས་དང་ཡོན་ཏན་ལས་དང་སྤྱི་བྱེ་བྲག །འདུ་བ་ཚིག་གི་དོན་
56

དྲུག་བདེན་དངོས་གཞི།།འབྱུང་བཞི་ཡིད་མཁའ་ཕྱོགས་བདག་དུས་དགུ་རྫས།།
ལྔ་བཞི་མ་ཁྱབ་ཁྱབ་རྫས་བཞི་སོགས་བཞི། །གཞན་རྟགས་ཡོན་ཏན་ཆ་གཉིས་
ལས་མི་རྟག །ཟ་བོ་བྱེད་པོ་མ་བྱས་རྟག་ཤེས་མིན། །ཁྱབ་དང་བྱ་མེད་བདག་་
འདོད་ཁྱབ་ཕྲ་རིམ། ། ཡིད་ནི་རྟག་དངོས་རྟོག་བཅས་ཡུལ་ཅན་བློ། །བཞི་ལྡན་
ཡོན་ཏན་ཉེར་བཞི་ཉེར་ལྔ་ཡང་། །ལས་ལྔ་འོ་ཆ་དང་ཆ་ཅན་སོགས་གཞན་་་
རྫས། །གསུམ་ལས་དོན་གཞན་སྤྱི་ཡིན་ཁྱད་པར་བརྒྱད་འང་། །ཁྱད་ཞུགས་བྱེ་
བྲག་འདུ་བ་འབྲེལ་བ་གཉིས།། སྣོད་བཅུད་ཕྲ་རབ་རྡུལ་དང་དབང་ཕྱུག་གིས། །
ཁྲུས་སོགས་ཆོས་ཡིན་འཁོར་བ་ཡོན་ཏན་འདུ། །ཐར་བ་བརྗོད་མེད་ཡོན་ཏན་
འདུ་འབྲལ་བདག །དེ་ཉིད་རྟོགས་པ་ཐར་རྒྱུ་ཐར་བར་འཁྲུལ། །གསུངས་བ་་
ལྟར་རིག་པ་ཅན་པའི་སྲོལ་འབྱེད་མཁན་སོགས་རྟོགས་པར་བྱའོ། སྲོལ་་་་་་
འབྱེད་མཁན་གྱི་ཐད་ནས་རིག་པའི་མདོ་ཡི་བསྟན་བཅོས་རྩོམ་པ་པོ་གའུ་ཏ་
མ་འམ་རྐང་མིག་ཏུ་གྲགས་པ་ཉིད་རིག་པ་ཅན་པའི་སྲོལ་གཏོད་མཁན་ཡིན་
པ། རྒྱ་གར་གྱི་གཏན་ཚིགས་རིག་པའི་རྩ་བའི་ངོ་བོ་ཞེས་པར་བྲིས་པའང་་་་
གསལ་ལོ། ཇི་ལྟར་སྤེལ་ཚུལ་རྒྱས་པར་བརྗོད་ན། དུས་རབས་བཞི་བའི་སྔ་རྗེས་
སུ། རིག་པའི་མདོ་ཡི་འགྲེལ་བ་ཐོག་མ་རྩོམ་མཁན་ལཱ་ཙི་ཡཱ་ཡ་ན་བྱོན་ཏེ། རིག་
པའི་འགྲེལ་བ་ཞེས་བྱ་བའི་བསྟན་བཅོས་བརྩམས་ཤིང་།མུ་སྟེག་རིག་པ་ཅན་
འཕེལ་རྒྱས་ཀྱི་རྨང་གཞི་ཆེན་པོ་བསྐྲུན། ཁོང་གི་སྐྱེ་ཡུལ་དང་འཁྲུངས་འདས་
ཀྱི་ལོ་སོགས་བརྟག་དཔྱད་དཀའ་བའི་གནས་སུ་གྱུར་ཕྱིར་རྩོམ་ཡིག་ན་མི་་
སྣང་ངོ་། དུས་རབས་དྲུག་པའི་སྐབས་སུ། ལཱ་ཙིའི་རྗེས་རབས་པ་ཨུ་ད་ད་ཡོ་ཏ་
ཀ་ར་བྱོན་ཏེ། རིག་པའི་འགྲེལ་བའི་འགྲེལ་བ་རིག་པའི་ཡང་འགྲེལ་ཞེས་བྱ་་
བོ་བརྩམས་ཤིང་། ཚད་མ་གསར་བའི་ཕྱོགས་ལ་མི་ཚེ་གང་བོར་དགག་པ་
བྱས་པར་གྲགས་ལ་དགག་ཡུལ་གྱི་ཁྲོད་ན་ནང་བའི་སློབ་དཔོན་ཆེན་པོ་
ཕྱོགས་གླང་སོགས་ཀྱང་ཡོད་པར་འདུག །ཁོང་གྱི་སྐྱེ་ཡུལ་དང་འཁྲུངས་་་་་
འདས་ཀྱི་ལོ་སོགས་ཀྱང་རྩོམ་ཡིག་ན་མི་སྣང་ངོ༌། དུས་རབས་དགུ་བའི་་་
57

སྐབས་སུ། བྲམ་ཟེའི་ཆོས་ལུགས་དངོས་མ་ལས་བརྒྱུད་པའི་གྲུབ་མཐའ་སྨྲ་བ་
དྲུག་ཀའི་གཞུང་ལུགས་ལ་མཁས་པའི་གོ་རྟོགས་རྩེར་སོན་པ་ལཱ་ཙི་ས་པ་ཏི་་
བྱོན་ཏེ། བསྟན་བཅོས་ཀྱི་འགྲེལ་བ་མང་བོ་མཛད་ནས《 གཏན་ཚིགས་རིག་་་
པའི་ཁྱབ་ཁུངས་སུ་བྱས་རྗེས་བླ་མེད་བཞག །གཞན་ནང་བའི་སློབ་དཔོན་་་་
ཆེན་པོ་ཆོས་ཀྱི་གྲགས་པས་ཨུ་ད་ད་ཡོ་ཏ་ཀ་རར་དགག་པ་བྱས་སྐབས་ཁོང་
གིས་ཆོས་ཀྱི་གྲགས་པར་དགག་ལན་་
འཕ་འཕངས་པར་བཤད། ཁོང་གི་འཁྲུངས་་
ཡུལ་རྒྱ་གར་གྱི་བྱང་ཕྱོགས་མི་ཏ་
ཀ་ཀ་
ཞེས་ཞེས་
པ་ཡིན་ཞིང་འཁྲུངས་འདས་ཀྱི་ལོ་་
རྩོམ་ཡིག་ན་མི་སྣང་ངོ༌། ཐ་རི་ལོ་ཙ་ན》 ལཱ་ཙི་ས་པ་ཏིའི་སློབ་དཔོན་ཡིན་ལ
རིག་པ་ཅན་དང་བྱེ་བྲག་པའི་སྣེ་ཁྲིད་མི་སྣ་ཞིག་ཡིན། ཁོང་གིས་རིག་པའི་མེ་
ཏོག་ཆུན་པོ་ཞེས་པའི་བསྟན་བཅོས་ཆེན་པོ་ཞིག་མཛད་ན་འང་། ཕྱིས་སུ་་་
རྩད་མེད་དུ་སོང་། དུས་རབས་བཅུ་བའི་སྐབས་སུ། ཨུ་ད་ཡ་ན་བྱོན་ཏེ བསྟན་
བཅོས་ཅི་རོ་ན་བ་ལིའི་འགྲེལ་བ་དང་འགྲེལ་བརྗོད་ཡང་དག་ཏུ་སྟོན་པ་་་་
བདག་གི་དོན་དམ་བདེན་པའི་རྩོད་པ་རིགས་པའི་མེ་ཏོག་ཚོམ་བུ་སོགས་་་་
མཛད་ནས། གཏན་ཚིགས་རིག་པ་གོང་འཕེལ་དུ་བཏང་། ཡང་དུས་རབས་་་་
དེའི་སྐབས་སུ། རིག་པ་ཅན་དང་བྱེ་བྲག་པའི་ཕྱོགས་ཀྱི་མཚན་ཉིད་སྨྲ་བའི་
མཁས་པ་དཔལ་འཛིན་པ་ཞེས་པ་འང་བྱོན་མྱོང་བར་བཤད་། དུས་རབས་་་
བཅུ་བདུན་པའི་སྐབས་སུ། བི་སི་ལཱ་ན་ཏ་བྱོན་ཏེ། རྩོད་པ་གཏན་ལ་འབེབ་
པའི་གླེང་བརྗོད་དང་དེའི་འགྲེལ་བ་གྲུབ་མཐའ་མུ་ཏིག་འཕྲེང་བ་སོགས་་་་
གྲགས་ཅན་བསྟན་བཅོས་བརྩམས་ཤིང་། གཏན་ཚིགས་རིག་པ་གོང་ནས་་་་
གོང་དུ་སྤེལ། ཡང་དུས་རབས་དེའི་སྐབས་སུ། ཨ་ན་ནཱ་མ་བྷ་ཏི་ཏཱ་བྱོན་ཏེ རྟོག་
གེ་ཀུན་བཏུས་རྩོམ་བསྒྲིགས་བྱས་ཤིང་། སྐད་གྲགས་ལྡན་ནས་གཏན་ཚིགས་
རིག་པའི་ཕྱོགས་སུ་ནུས་པ་བཏོན། ད་དོང་དཔྱོད་པ་བ་དང་རིག་བྱེད་མཐར་
སྨྲ་བ་སོགས་ཀྱི་སྲོལ་གཏོད་པ་པོ་འམ་རྐང་འཛིན་མི་སྣ། གཞོན་ནུ་རོལ་བ་་་
འམ་ཀུ་མ་རི་ལ།དང་།དཔལ་གྱི་དགའ་བ། སོགས་ཀྱིས་ཀྱང་།ཚིག་ལེའུ ར་བྱས་
58

པའི་རྣམ་པར་འགྲེལ་བ་དང་། རྒྱུད་རྣམ་པར་འགྲེལ་བ། ཏུ་བ་ཏྲི་ཀ། རྩོད་ཟློག་
སྦྲང་རྩི། སོགས་མཛད་ནས་ཕྱི་རོལ་བའི་གཏན་ཚིགས་རིག་པ་རང་རྐྱ་འཕེར་
བའི་ངང་དར་ཞིང་རྒྱས་པར་བྱས་སོ། གོང་གསལ་མི་སྣ་འདི་དག་གི་སྐྱེ་ཡུལ་
དང་འཁྲུངས་འདས་ཀྱི་ལོ་སོགས་བྲིས་པ་མི་སྣང་ཕྱིར་འདིར་འགོད་ཐབས་་
བྲས་བས་དེ་དོན་ཀློགས་པ་པོ་ཚད་ལྡན་ཚོར་དགོངས་དངས་ཞུ། གཞན་ཞིག་
ནི་ཕྱི་ནང་གི་མཁས་པ་ཆེན་པོ་རྣམས་ཀྱིས་རང་རང་སོ་སོའི་ཐུན་མོང་མ་་་་
ཡིན་པའི་ངང་རང་ལུགས་དར་སྤེལ་བྱེད་སྐབས་ཕན་ཚུན་ལ་ཤུགས་རྐྱེན་
ཐེབ་ནས་དགོངས་པ་མཐུན་པའི་ཆ་བྱུང་མིན་དང་། ཕྱི་རོལ་བའི་གཏན་་་་
ཚིགས་རིག་པའི་དོན་རྒྱུ་མཚན་རིག་པ་ལ་གོ་ན་འང་དེ་ལས་ལོགས་སུ་ཁོ་་་་
ཚོར་མངོན་སུམ་གྱི་རྣམ་བཞག་རྒྱས་པར་སྟོན་པ་ཡོད་མེད་སོགས། དཔྱད་་་་
གཞིའི་ཡུལ་མང་བོ་མཆིས་མོད་འོན་ཀྱང་ལོ་རྒྱུས་འབྲི་བའི་སྐབས་འདིར་དེ་
དག་གཙོ་མི་ཆེ་ཕྱིར་ཁོ་བོའི་དཔེ་སྐྲུན་བྱེད་ལ་ཉེ་བའི་ཚད་མའི་རྣམ་བཞག་
གསལ་བོར་བཤད་པ་ཞེས་པར་རྗེས་སུ་གཟིགས་པར་འཚལ་ལོ། །གཉིས་པ་་་
ནང་བའི་གྲུབ་མཐའི་ཁུངས་སུ་ཚད་མ་ཇི་ལྟར་དར་བ་དང་སྤེལ་ཚུལ་བརྗོད་
པ་ནི། ཐོག་མར་ཆོས་བཅུ་བའི་མདོ་ལས། དགེ་སློང་དག་མིག་གི་རྣམ་པར་
ཤེས་པའི་སྔོན་པོ་ཤེས་ཀྱི་སྔོན་པོ་འོ་སྙམ་དུ་ནི་མ་ཡིན་ནོ། ཞེས་དང་། འདུས་་
བྱས་ཐམས་ཅད་ནི་མི་རྟག་པའོ། ཞེས་དང་། དུ་བ་ལས་ནི་མེར་ཤེས་ཏེ། ཆུ་་་་
གྱུར་ལས་ནི་ཆུ་ཡིན་ནོ། །བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་
མ་དག་ལས་ཤེས། །ཞེས་དང་། ཇི་ལྟར་མེ་ལོང་ངོས་ལ་ནི། །གཅིག་དང་གཞན་
ཉིད་སྤངས་བའི་གཟུགས། སྣང་ཡང་དེ་ནི་མེད་པ་ལྟར། །དངོས་རྣམས་ངོ་བོ་
ཉིད་དེ་བཞིན། །ཞེས་དང་། དགེ་སློང་དག་གང་ཟག་གི་དྲོད་གང་ཟག་གིས་མི་
གཟུང་སྟེ་ཉམས་པར་འགྱུར་བའི་ཕྱིར། ང་འམ་ང་དང་འདྲ་བའི་གང་ཟག་གི་
སྟོད་གཟུང་ངོ༌། སོགས་མངོན་རྗེས་ཚད་མའི་རྣམ་བཞག་གསལ་བོར་དངོས་
སུ་གསུངས་བ་དེ་ནི། ནང་ལུགས་ཀྱི་ཐུན་མོང་མ་ཡིན་པའི་ཚད་མ་དར་བའི་
59

དབུ་བརྩམས་པ་ཡིན་ཞེས་བཤད་ཆོག་གོ །རྗེས་སུ། རྒྱ་གར་གྱི་བྱེ་བྲག་སྨྲ་བའི་
སློབ་དཔོན་ཆེན་པོ་དྷརྨ་ཏཱ་ཎིའ མ་དགྲ་བཅོམ་པ་ཆོས་སྐྱོབ་ཀྱིས། ཚད་མའི་ས་
བསྟན་བཅོས་སྨྲ་བའི་སྒྲོན་མེ་མཛད་ཏེ། ཚད་མའི་ལམ་ལུགས་འཕེལ་རྒྱས་ཀྱི་
ཕྱོགས་སུ་མཛད་རྗེས་བཟང་བོ་བསྐྲུན། ཁོང་གིས་མཛད་པའི་ཚད་མའི་
བསྟན་བཅོས་འདི་ནི་ནང་བའི་ཚད་བསྟན་ཀུན་གྱི་སྔ་ཤོས་དེ་ཡིན་ནོ། དུས་་
རབས་ལྔ་བའི་སྐབས་སུ། འཛམ་གླིང་མཛེས་པར་བྱེད་པའི་རྒྱན་དྲུག་གི་ཡ་་་
གྱལ་འཕགས་པ་དབྱིག་གཉེན་བྱོན་ཏེ། ཚད་མའི་བསྟན་བཅོས་རྩོད་གྲུབ་་་་
མཛད་ནས། ཚད་མའི་ལམ་ལུགས་དར་སྤེལ་བྱས། ཁོང་གི་སྐྱེ་ཡུལ་ཡུལ་དབུས་
མ་ག་དྷ་ཡིན་ཞིང་ཡུམ་བྲམ་ཟེ་མོ་སུ་པྲ་ཀཱ་ཤ་ཤི་ལ་འམ་གསལ་བའི་ཚུལ་་་་་
ཁྲིམས་མ་ལ་སྲས་གཅེན་གཅུང་གཉིས་འཁྲུངས་བའི་ཐ་ཆུང་ནི་དམ་པ་འདི་
ཉིད་དོ།འཁྲུངས་འདས་ཀྱི་ལོ་མི་གསལ་ལོ།ཡང་དུས་རབས་དེའི་སྐབས་སུ།
སེམས་ཙམ་རྣམ་བདེན་པའི་སྲོལ་གཏོད་པ་པོ་དང༌། ནང་བའི་ཚད་མའི་་་་་
ཕྱོགས་ཀྱི་ཤིང་རྟའི་སྲོལ་འབྱེད་མཁན་པོ་འཛམ་གླིང་མཛེས་པར་བྱེད་བའི་་
རྒྱན་དྲུག་གི་ཡ་གྱལ། སློབ་དཔོན་ཆེན་པོ་ཕྱོགས་ཀྱི་གླང་བོ་བྱོན་ཏེ། ཚད་མའི་
བསྟན་བཅོས་མིང་གྲགས་ཅན་ཀུན་བཏུས་རྩ་འགྲེལ་གཉིས་དང༌། དམིགས་་
པ་བརྟགས་པ་རྩ་འགྲེལ་གཉིས། དུས་གསུམ་བརྟག་པ།རིགས་པ་ལ་འཇུག་པ།
ཕྱོགས་ཆོས་དགུའི་འཁོར་ལོ སོགས་མཛད་ནས་ཚད་མའི་ལམ་ལུགས་ཕྱོགས་
སོ་སོར་སྤེལ། བཤད་སྲོལ་ལ་ཁོང་གི་སྐྱེ་ཡུལ་རྒྱ་གར་ལྷོ་ཕྱོགས་ཀྱི་ཀ་ཉ་ཅི་བྱ་་
བའི་ཡུལ་དང་ཐག་ཉེ་བ་ཞིག་ཡིན་པར་བཤད་ལ་འཁྲུངས་འདས་ཀྱི་ལོ་མི་་་
གསལ་ལོ། ཕྱོགས་གླང་དང་དུས་མཉམ་པའི་སློབ་དཔོན་དབང་ཕྱུག་སྡེ་ནི།
ཕྱོགས་ཀྱི་གླང་བོའི་སློབ་མ་དང་། ཆོས་ཀྱི་གྲགས་པའི་བླ་མ་ཡིན། ཁོང་གིས་་་་
ཚད་མའི་བསྟན་བཅོས་རབ་ཏུ་འབྱེད་པའི་གཏནཚིགས་དང་། ཀུན་བཏུས་
འགྲེལ་བཤད། བཅས་མཛད་པར་སྣང་ངོ༌། དུས་རབས་དྲུག་པའི་སྐབས་སུ།
ཚད་མ་ཀུན་བཏུས་ཀྱི་དགོང་དོན་ཇི་བཞིན་འགྲེལ་བ་བོ་འཛམ་གླིང་མཛེས་
60

པར་བྱེད་རྒྱན་དྲུག་གི་ཡ་གྱལ་དཔལ་ལྡན་ཆོས་ཀྱི་གྲགས་པ་བྱོན་ཏེ་ཚད་མའི་
བསྟན་བཅོས་རྣམ་འགྲེལ་དང་ལེའུ་དང་པོའི་རང་འགྲེལ་རྣམ་པར་ངེས་པའི་
རབ་ཏུ་བྱེད་པ་རིགས་པའི་ཐིགས་པའི་རབ་ཏུ་བྱེད་པ་གཏན་ཚིགས་ཐིགས་
པ་འབྲེལ་བ་བརྟག་པ་འབྲེལ་བ་བརྟག་པའི་རང་འགྲེལ་རྩོད་པའི་རིགས་པ་
རྒྱུད་གཞན་གྲུབ་པ་བཅས་མཛད་ནས་ཚད་མའི་ལམ་ལུགས་འཕེལ་རྒྱས་སུ་་
བཏང་། ཁོང་གི་སྐྱེ་ཡུལ་རྒྱ་གར་གྱི་ལྷོ་ཕྱོགས་ཀཱཉྩི་ན་ག་ར་ཞེས་པ་ཡིན་ཞིང་།
འཁྲུངས་འདས་ཀྱི་ལོ་མི་གསལ་ལོ། དཔལ་ལྡན་ཆོས་གྲགས་དང་དུས་མཉམ་
པར་ཁོང་གི་སློབ་མ་ལྷ་དབང་བློ་བྱོན་ཏེ། ཚད་མའི་བསྟན་བཅོས་རྣམ་འགྲེལ་
ལེའུ་ཕྱི་མ་གསུམ་གྱི་འགྲེལ་བ། ཞེས་པ་མཛད་ནས། ཆོས་ཀྱི་གྲགས་པའི་་་་
དགོངས་པ་ཐོག་མར་འགྲེལ་བའི་མགོ་བརྩམས། དེའི་སློབ་མ་ཤཱཀྱ་བློ་བྱོན་་་་
ཚད་མའི་བསྟན་བཅོས་རང་འགྲེལ་དང་ལྷ་དབང་བློ་གཉིས་ཀའི་འགྲེལ་་་་་
བཤད། ཅེས་པ། མཛད་ནས་རྩ་འགྲེལ་ཡང་འགྲེལ་བྱེད་པའི་ཐབས་ལམ་་་
གསར་གཏོད་གནང༌། དེར་མཐུད་ནས་ཤེར་འབྱུང་སྦས་པས་ཚད་མའི་
བསྟན་བཅོས་རྣམ་འགྲེལ་ལེའུ་ཕྱི་མ་གསུམ་གྱི་འགྲེལ་བ། མཛད་པ་དང་།
པཎ་ཆེན་རྒྱལ་རྔ་གསུམ་པ་འམ་ཆོས་མཆོག་གིས། ཚད་མའི་བསྟན་བཅོས་་་་
བརྟག་པ་ཆེ་ཆུང་གཉིས་དང་། རྣམ་ངེས་ཀྱི་འགྲེལ་བ་འཐད་ལྡན། རྣམ་པར་་
ངེས་པའི་རྣམ་བཤད། ལེའུ་གཉིས་པའི་འགྲེལ་བ། རིགས་པའི་ཐིགས་པའི་རྒྱ་
ཆེར་འགྲེལ་བ།གཞན་སེལ་ཞེས་བྱ་བའི་རབ་ཏུ་བྱེད་པ། འཇིག་རྟེན་ཕ་རོལ་་
གྲུབ་པ།སྐད་ཅིག་མ་འཇིག་པ་གྲུབ་པ།བཅས་མཛད་པ་དང་རྒྱལ་བ་ཅན་གྱིས།
ཚད་མའི་བསྟན་བཅོས་རྣམ་འགྲེལ་རྒྱན་གྱི་འགྲེལ་བཤད་མཛད་པ་དང་། ཉི་
མ་སྦས་པས་ཚད་མའི་བསྟན་བཅོས་རྣམ་འགྲེལ་ལེའུ་གཉིས་པ་དང་གསུམ་་
བའི་འགྲེལ་བ་མཛད་པ་དང༌། དུལ་ལྷས་ཚད་མའི་བསྟན་བཅོས་རིགས་་་་་
ཐིགས་ཀྱི་འགྲེལ་བ་སློབ་མ་ལ་ཕན་པ་དང་གཏན་ཚིགས་ཐིགས་པའི་རྒྱ་ཆེར་
འགྲེལ་བ། འབྲེལ་བ་བརྟག་པའི་རྒྱ་ཆེར་འགྲེལ་བ། རྒྱུད་གཞན་གྲུབ་པའི་་
- 61 -

འགྲེལ་བཤད། རྩོད་པའི་རིགས་པའི་འགྲེལ་བ། དམིགས་པ་བརྟག་པའི་པའི་་
རྒྱ་ཆེར་བཤད་པ། བཅས་མཛད་པ་དང་ཛ་མ་རིས། ཚད་མའི་བསྟན་བཅོས་་
རྣམ་འགྲེལ་རྒྱན་གྱི་ལེའུ་དང་བོའི་འགྲེལ་བཤད་ཡོངས་སུ་དག་པ་དང་རྣམ་
འགྲེལ་རྒྱན་གྱི་ལེའུ་བཞི་བའི་འགྲེལ་བ་བཅས་མཛད་པ་དང་བདེ་བྱེད་་
དགའ་བས། ཚད་མའི་བསྟན་བཅོས་ཚད་མ་རྣམ་འགྲེལ་གྱི་འགྲེལ་བཤད་་་་
དང་། འབྲེལ་བ་བརྟག་པའི་རྗེས་འབྲང་།བཅས་མཛད་པ་དང་དགེ་སྲུང་གིས།
ཚད་མའི་བསྟན་བཅོས་ཐོས་པ་བརྟག་པ་དང་།དབང་ཕྱུག་འཇིག་པ་གྲུབ་པ།
གཞན་སེལ་བརྟག་པ། ཕྱི་དོན་གྲུབ་པ། ཐམས་ཅད་མཁྱེན་པའི་ཚིག་ལེའུར་་་་
བྱས་པ། བཅས་མཛད་པ་དང་ཛེ་ཏཱ་རིས། ཚད་མའི་བསྟན་བཅོས་བྱིས་པ་་་་་
འཇུག་པའི་ཚད་མ་སུམ་ཅུ་བ། ཆོས་དང་ཆོས་ཅན་གཏན་ལ་གདབ་པ།གཏན་
ཚིགས་ཀྱི་དེ་ཁོ་ཉིད་བསྟན་པ། བཅས་མཛད་པ་དང་ཨཙྪ་ཊ ས། ཚད་མའི་
བསྟན་བཅོས་གཏན་ཚིགས་ཐིགས་པའི་རྒྱ་ཆེར་འགྲེལ་བ། མཛད་པ་དང་ཡེ་
ཤེས་དཔལ་བཟང་གིས་ཚད་མའི་བསྟན་བཅོས་རྣམ་ངེས་ཀྱི་འགྲེལ་བཤད་་་
མཛད་པ་དང་། ཛི་ན་མི་ཊས་ཚད་མའི་བསྟན་བཅོས་རིགས་པ་ཐིགས་པའི་་
དོན་བསྡུས་པ་མཛད་པ་དང་། ཞི་བ་འཚོས། ཚད་མའི་བསྟན་བཅོས་རྩོད་་་་
རིགས་ཀྱི་འགྲེལ་བ་དང། ཚད་མའི་དེ་ཁོ་ཉིད་བསྡུས་པ་བཅས་མཛད་པ་དང་།
ཀ་མ་ལ་ཤཱི་ལས་ཚད་མའི་བསྟན་བཅོས་དེ་ཁོ་ན་ཉིད་བསྡུས་པའི་དཀའ་་་་
འགྲེལ། རིགས་པ་ཐིགས་པའི་ཕྱོགས་སྔ་མ་མདོར་བསྡུས་པ་དང་། སྟོང་ཕྲག་
བཅོ་བརྒྱད་པ་བཅས་མཛད་པ་དང་། མུ་ཏིག་བུམ་པས། ཚད་མའི་བསྟན་
བཅོས་སྐད་ཅིག་འཇིག་པ་གྲུབ་པའི་འགྲེལ་བ་དང་། གཞན་སེལ་གྲུབ་པ།
འབྲེལ་བ་གྲུབ་པ་བཅས་མཛད་པ་དང་རིན་ཆེན་རྡོ་རྗེས་ཚད་མའི་བསྟན་
བཅོས་རིགས་པའི་སྦྱོར་བ་མཛད་པ་དང་། རྒྱལ་དབང་བློས་ཚད་མའི་བསྟན་
བཅོས་ཚད་མ་ཀུན་ལས་བཏུས་ཀྱི་འགྲེལ་བ་སྟོང་ཕྲག་དགུ་བ་མཛད་པ་དང་།
ཙནྡྲ་གོ་མིས་ཚད་མའི་བསྟན་བཅོས་རིགས་པ་གྲུབ་པའི་སྒྲོན་མེ་མཛད་པ་་་་
62

དང༌། ཛྙཱ་ན་ཤིས་ཚད་མའི་བསྟན་བཅོས་རྣམ་ངེས་ཀྱི་ཊཱིཀ། རྒྱུ་འབྲས་གྲུབ་པ
བཅས་མཛད་པ་དང་། ཤཱནྟི་པས་ཚད་མའི་བསྟན་བཅོས་རྣམ་རིག་གྲུབ་པ།
ནང་གི་ཁྱབ་པ་བཅས་མཛད་པ་དང་ཤང་ཀ་ར་ནན་དས་ཚད་མའི་བསྟན་་
བཅོས་འབྲེལ་བ་བརྟག་པའི་རྗེས་སུ་འབྲང་བ་དང་སེལ་བ་གྲུབ་པ། འབྲེལ་བ་
གྲུབ་པ་བཅས་མཛད་པ་དང་། ཤན་ཏ་རཀྵི་ཏས་རྩོད་པའི་རིགས་པའི་འགྲེལ་
བ་དོན་རྣམ་པར་འབྱེད་པ་མཛད་པ་དང༌། ཛ་ན་ཤཱ་མི་དྲས་ཚད་མའི་བསྟན་
བཅོས་རྒྱུ་དང་འབྲས་བུའི་ངོ་བོ་གྲུབ་པ་མཛད་པ་དང་། དགྲ་ལས་རྒྱལ་བས་
ཚད་མའི་བསྟན་བཅོས་བྱིས་པ་འཇུག་པའི་རྟོག་གེ་མཛད་པ་དང་། ཐར་བའི་
འབྱུང་གནས་སྦས་པས། ཚད་མའི་བསྟན་བཅོས་རྟོག་གེའི་སྐད་མཛད་པ
དང་། རིན་ཆེན་འབྱུང་གནས་ཞི་བས་ཚད་མའི་བསྟན་བཅོས་རྣམ་པར་རིག་
པ་ཙམ་ཉིད་དུ་གྲུབ་པ་དང་ནང་གི་ཁྱབ་པ་ཞེས་པ་ལ་སོགས་མཛད་ཏེ་ནང་
ལུགས་ཀྱི་ཚད་མ་རིག་པའི་རྣམ་བཞག་ཉིད་ནང་བའི་གྲུབ་མཐའ་སྨྲ་བའི་་་་
མཁས་ཆེན་དམ་པ་འདི་རྣམས་ཀྱིས་འཛམ་གླིང་ཡང་བའི་ཁྱོན་ཀུན་དུ་དར་
སྤེལ་རྒྱ་ཆེན་པོ་བྱས་སོ། ཁོང་རྣམས་པའི་སྐྱེ་ཡུལ་དང་འཁྲུངས་འདས་ཀྱི་ལོ་
སོགས་འགའ་རེ་གསལ་ན་ཡང་དགོས་པ་ཆེར་མ་མཐོང་ཕྱིར་མ་བཀོད་པ་་་་
ཡིན་ནོ། གསུམ་པ་འཕགས་ཡུལ་གྱི་ཚད་བསྟན་མང་བོ་བོད་དུ་བསྒྱུར་ཚུལ་་་
བཤད་པ་ནི། ཐོག་མར་བོད་ཀྱི་ལོ་ཙ་བ་ཆེན་པོ་སྐ་བ་དཔལ་བརྩེགས་ཀྱིས།
སློབ་དཔོན་ཕྱོགས་གླང་གིས་མཛད་པའི་དམིགས་པ་བརྟག་པ་དང་དེའི་རང་
འགྲེལ་དཔལ་ལྡན་ཆོས་གྲགས་ཀྱིས་མཛད་པའི་གཏན་ཚིགས་ཐིགས་པ་དུལ་
ལྷས་མཛད་པའི་གཏན་ཚིགས་ཐིགས་པའི་རྒྱ་ཆེར་འགྲེལ་བ་དགེ་སྲུང་གིས་་
མཛད་པའི་ཕྱི་རོལ་དོན་གྲུབ་ཞི་བ་འཚོས་མཛད་པའི་དམིགས་པ་བརྟག་་་་་
པའི་འགྲེལ་བཤད་ཀ་མ་ལ་ཤི་ལས་མཛད་པའི་རིགས་པ་ཐིགས་པའི་ཕྱོགས་
སྔ་མ་དུལ་ལྷས་མཛད་པའི་རྒྱུད་གཞན་གྲུབ་པའི་འགྲེལ་བཤད་བཅས་བོད་་
ཡིག་ཏུ་བསྒྱུར་བ་དང༌། ལོ་ཙ་བ་ཆེན་པོ་ཞིང་ཡེ་ཤེས་སྡེས། དུལ་ལྷས་མཛད་་་
63

པའི་རིགས་ཐིགས་ཀྱི་འགྲེལ་བ་སློབ་མ་ལ་ཕན་པ་དང་ཛི་ན་མི་དྲས་མཛད་་
པའི་རིགས་ཐིགས་ཀྱི་དོན་བསྡུས་པ་བཅས་བོད་ཡིག་ཏུ་བསྒྱུར་བ་དང་། ལོ་་
ཙཱ་བ་ཆེན་པོ་བེ་རོ་ཙ་ནས། ཙན་དྲ་གོ་མིས་མཛད་པའི་རིགས་པ་གྲུབ་པའི་་་
སྒྲོན་མེ་བོད་ཡིག་ཏུ་བསྒྱུར་བ་དང་། ལོ་ཙཱ་དྲན་པ་ནམ་མཁས་དཔལ་ལྡན་་་
ཆོས་གྲགས་ཀྱིས་མཛད་པའི་འབྲེལ་བ་བརྟག་པ་དང་དུལ་ལྷས་མཛད་པའི་་
འབྲེལ་བརྟག་གི་རྒྱ་ཆེར་འགྲེལ་བ་བོད་ཡིག་ཏུ་བསྒྱུར་ཏེ། འཕགས་ཡུལ་གྱི་་་
ནང་ལུགས་ཀྱི་ཚད་མ་བོད་ཡུལ་དུ་དར་བ་ལ་རྨང་གཞི་རྒྱ་ཆེན་པོ་བཏང་ངོ་།
འདིར་ལོ་རྒྱུས་སྨྲ་བ་ཁ་ཅིག་གིས་ཚད་མ་ཐོག་མར་བོད་ཡིག་ཏུ་བསྒྱུར་མཁན་
གྱི་ལོ་ཙ་བ་གསུམ་ནི། སྐ་ཅོག་ཞང་གསུམ་ཡིན་པར་འདོད་མོད་འོན་ཀྱང་།
བསྟན་འགྱུར་དཀར་ཆག་དང་བུ་སྟོན་ཆོས་འབྱུང་ཆེན་མོ་སོགས་གཞིར་་
བཟུང་ནས་དཔྱད་ཚེ་ཅོག་རོའི་ཚབ་ཏུ་བེ་རོ་འཇོག་དགོས་པ་ཧ་ཀྱང་གསལ་
ཕྱིར་ཁ་ལ་གང་ཐོན་ཅི་བདེར་སྨྲ་མཁན་དེ་དག་གི་མཉམ་འཇོག་པར་འཚལ།
འདི་དག་བསྟན་པ་སྔ་དར་གྱི་ལོ་ཙཱ་བ་ཡིན་ཕྱིར་རྙིང་མའི་ལོ་ཙཱ་བ་ཞེས་སུ་་་
འབོད་དོ། དེ་མིན་གཞན་ཞིག་ནི་འགའ་རེའི་བསྟན་པ་སྔ་དར་ཀྱི་སྐབས་སུ་་
སློབ་དཔོན་ཕྱོགས་གླང་གིས་མཛད་པའི་ཚད་བསྟན་ཞིག་བོད་ཡིག་ཏུ་བསྒྱུར་
བ་མེད་ཅེས་ཁ་ཚོན་མཐའ་གཅིག་ཏུ་བཅད་པ་འང་སྣང་མོད་ཚད་ལྡན་གྱི་་་
གཞུང་ལུགས་སམ་ཡིག་ཆ་དག་དང་སྒོ་བསྟུན་ཚེ་ལོག་བཤད་འབའ་ཞིག་ཏུ་
འདུག་གོ །ཕྱིས་སུ་བོད་ཀྱི་ལོ་ཙཱ་བ་སེང་གེ་རྒྱལ་མཚན་གྱིས། སློབ་དཔོན་་་་་
ཕྱོགས་གླང་གིས་མཛད་པའི་ཚད་མ་ཀུན་བཏུས་བོད་ཡིག་ཏུ་བསྒྱུར་བ་དང་
དད་པ་ཤེས་རབ་ཀྱིས་དེའི་རང་འགྲེལ་བོད་ཡིག་ཏུ་བསྒྱུར་བ་དང་། ལྷ་ཆོས་
རིན་ཆེན་གྱིས། སློབ་དཔོན་ཕྱོགས་གླང་གིས་མཛད་པའི་རིགས་པ་ལ་འཇུག་
པ་བོད་ཡིག་ཏུ་བསྒྱུར་བ་དང་། ནག་ཚོས་སློབ་དཔོན་ཕྱོགས་གླང་གིས་མཛད་
པའི་དུས་གསུམ་བརྟག་པ་བོད་ཡིག་ཏུ་བསྒྱུར་བ་དང་། ཏིང་འཛིན་བཟང་་
བོས། དཔལ་ལྡན་ཆོས་གྲགས་ཀྱིས་མཛད་པའི་འབྲེལ་བ་བརྟག་པ་དང་རིན་
64

ཆེན་རྡོ་རྗེས་མཛད་པའི་རིགས་པའི་སྦྱོར་བ་བཅས་བོད་ཡིག་ཏུ་བསྒྱུར་བ་་་
དང་། རྨ་དགེ་བའི་བློ་གྲོས་ཀྱིས། དཔལ་ལྡན་ཆོས་གྲགས་གི་མཛད་པའི་རྣམ་་
འགྲེལ་དང་རྩོད་རིགས་ལྷ་བློས་མཛད་པའི་རྣམ་འགྲེལ་ལེའུ་དང་པོའི་རང་་
འགྲེལ་སྟོང་ཕྲག་ཕྱེད་དང་བཞི་བ་རྣམ་འགྲེལ་ལེའུ་ཕྱི་མ་གསུམ་གྱི་འགྲེལ་བ་
ཤཀྱཱ་བློས་མཛད་པའི་རང་འགྲེལ་དང་ལྷ་བློའི་འགྲེལ་བཤད་བཅས་བོད་ཡིག་
ཏུ་བསྒྱུར་བ་དང་། ཤོང་ལོ་ཙ་བས། དཔལ་ལྡན་ཆོས་གྲགས་ཀྱིས་མཛད་པའི་་
རྩོད་རིགས་བོད་ཡིག་ཏུ་བསྒྱུར་བ་དང་། ཆོས་ཀྱི་སྣང་བས་སློབ་དཔོན་ཕྱོགས་
གླང་གིས་མཛད་པའི་ཕྱོགས་ཆོས་དགུའི་འཁོར་ལོ་དང༌། ཆོས་མཆོག་གིས་་་་
མཛད་པའི་རིགས་པ་ཐིགས་པའི་རྒྱ་ཆེར་འགྲེལ་བ་བཅས་བོད་ཡིག་ཏུ་་་
བསྒྱུར་བ་དང་དཔང་བློ་བརྟན་གྱིས་རྒྱལ་དབང་བློས་མཛད་པའི་ཚད་མ་
ཀུན་བཏུས་ཀྱི་འགྲེལ་བ་སྟོང་ཕྲག་དགུ་བ་བོད་ཡིག་ཏུ་བསྒྱུར་བ་དང་།
གྲགས་འབྱོར་ཤེས་རབ་ཀྱིས་ཀ་མ་ལ་ཤཱི་ལས་མཛད་པའི་སྟོང་ཕྲག་བཅོ་་་་་
བརྒྱུད་པ་དང་མུ་ཏིག་བུམ་པས་མཛད་པའི་སྐད་ཅིག་འཇིག་པ་གྲུབ་པའི་་་
འགྲེལ་བ་བཅས་བོད་ཡིག་ཏུ་བསྒྱུར་བ་དང་། སེང་དཀར་དང་ཟངས་དཀར་
གྱིས་དུལ་ལྷས་མཛད་པའི་རྩོད་རིགས་ཀྱི་འགྲེལ་བ་དང་ཞི་བ་འཚོས་མཛད་
པའི་རྩོད་རིགས་ཀྱི་འགྲེལ་བ་བཅས་བོད་ཡིག་ཏུ་བསྒྱུར་བ་དང་། གཟུ་དགའ་
བས། བདེ་བྱེད་དགའ་བས་མཛད་པའི་འབྲེལ་བ་བརྟག་པའི་རྗེས་འབྲང་་་་་
བོད་ཡིག་ཏུ་བསྒྱུར་བ་དང་། ཤཱ ཀྱ་འོད་ཀྱིས་ཛྷཱ་ན་ཤིས་མཛད་པའི་རྒྱུ་འབྲས་
གྲུབ་པ་ཤཱནྟི་པས་མཛད་པའི་ནང་གི་ཁྱབ་པ་དང་རྣམ་རིག་གྲུབ་པ་ཆོས་་་་་
མཆོག་གིས་མཛད་པའི་འཇིག་རྟེན་ཕ་རོལ་གྲུབ་པ་ཛེ་ཏ་རིས་མཛད་པའི་་་
ཆོས་དང་ཆོས་ཅན་གཏན་ལ་གདབ་པ་གཏན་ཚིགས་ཀྱི་དེ་ཁོ་ན་ཉིད་བསྟན་
པ་བཅས་བོད་ཡིག་ཏུ་བསྒྱུར་བ་དང་། དཔལ་མཆོག་རྡོ་རྗེས། ཛེ་ཏ་རིས་་་་་
མཛད་པའི་བྱིས་པ་འཇུག་པའི་ཚད་མ་སུམ་ཅུ་བ་བོད་ཡིག་ཏུ་བསྒྱུར་བ་དང་།
ཤེས་རབ་བརྩེགས་ཀྱིས་ཤཱནྟི་པས་མཛད་པའི་རྣམ་རིག་གྲུབ་པ་བོད་ཡིག་ཏུ་
65

བསྒྱུར་བ་དང༌། ལྷ་བླ་མ་ཞི་བ་འོད་ཀྱིས་ཞི་བ་འཚོས་མཛད་པའི་ཚད་མའི་དེ་
ཁོ་ན་ཉིད་བསྡུས་པ་བོད་ཡིག་ཏུ་བསྒྱུར་བ་དང་། བྱང་ཆུབ་ཤེས་རབ་ཀྱིས་་
རྒྱལ་བ་ཅན་གྱིས་མཛད་པའི་རྣམ་འགྲེལ་རྒྱན་གྱི་འགྲེལ་བཤད་བོད་ཡིག་ཏུ་
བསྒྱུར་བ་དང་། ཆོས་ཀྱི་བརྩོན་འགྲུས་ཀྱིས་ཛྙཱ་ན་ཤིས་མཛད་པའི་རྣམ་ངེས་་
འགྲེལ་བ་བོད་ཡིག་ཏུ་བསྒྱུར་བ་དང་། རྔོག་བློ་ལྡན་ཤེས་རབ་ཀྱིས། དཔལ་་་
ལྡན་ཆོས་གྲགས་ཀྱིས་མཛད་པའི་རྣམ་འགྲེལ་དང་རྣམ་ངེས་རིགས་ཐིགས་་་
བམ་པོ་གཅིག་ཛ་མ་རིས་མཛད་པའི་རྣམ་འགྲེལ་རྒྱན་གྱི་ལེའུ་དང་པོའི་
འགྲེལ་བཤད་ཡོངས་སུ་དག་པ་ཉི་མ་སྦས་པས་མཛད་པའི་རྣམ་འགྲེལ་ལེའུ་
གཉིས་པ་དང་གསུམ་པའི་འགྲེལ་བ་བདེ་བྱེད་དགའ་བས་མཛད་པའི་རྣམ་་
འགྲེལ་གྱི་འགྲེལ་བཤད་དང་ཆོས་མཆོག་གིས་མཛད་པའི་རྣམ་ངེས་ཀྱི་འགྲེལ་
བ་རིགས་ཐིགས་ཀྱི་རྒྱ་ཆེར་འགྲེལ་བ་ཚད་མ་བརྟག་པ་ཆེ་ཆུང་གཉིས་སྐད་་་་
ཅིག་འཇིག་པ་གྲུབ་པ་གཞན་སེལ་གྲུབ་པ་མུ་ཏིག་བུམ་པས་མཛད་པའི་་་་་
གཞན་སེལ་གྲུབ་པ་འབྲེལ་བ་གྲུབ་པ་བཅས་བོད་ཡིག་ཏུ་བསྒྱུར་ཏེ་ལོ་ཙ་བ་་
ཆེན་པོ་རྣམས་ཀྱིས་ཚད་མ་བོད་འགྱུར་གྱི་ཕྱོགས་ལ་མཛད་རྗེས་རྒྱ་ཆེན་པོ་
བཞག་གོ །ད་ལྟ་བཤད་ཟིན་པ་འདི་དག་བསྟན་པ་ཕྱི་དར་སྐབས་ཀྱི་ལོ་ཙ་བ་
ཡིན་ཕྱིར་གསར་མའི་ལོ་ཙ་བ་ཞེས་སུ་འབོད་དོ། གོང་སྨོས་བོད་ཁུལ་གྱི་ལོ་ཙ་
བ་མང་ཆེ་བའི་སྐྱེ་ཡུལ་དང་འཁྲུངས་འདས་ཀྱི་ལོ་གསལ་ན་ཡང་ཡིག་ཚོགས་
མང་ཆེ་བར་དོགས་ནས་མ་བཀོད་པ་ཡིན་ནོ། གཞན་ཞིག་ནི་འགའ་རེའི་ལོ་
ཙ་བ་རིན་ཆེན་བཟང་བོའི་ཚད་མའི་གཞུང་ལུགས་མང་བོ་ཞིག་བོད་ཡིག་ཏུ་
བསྒྱུར་བར་བཤད་མོད་དོན་དངོས་སུ་ལོ་རིན་ཆེན་བཟང་བོའི་ཚད་མའི་་་་
སྐོར་གྱི་བསྟན་བཅོས་སམ་གཞུང་ལུགས་ཤིག་བོད་འགྱུར་བྱས་པ་ནི་གཅིག་་
ཀྱང་མི་སྣང་ངོ༌། སྔ་ཕྱིར་བྱོན་པའི་བོད་ཁུལ་གྱི་ལོ་ཙ་བའི་ཁྲོད་ནས་སྐ་བ་་་་
དཔལ་བརྩེགས་དང་ཤཀྱཱ་འོད་རྨ་དགེ་བའི་བློ་གྲོས་རྔོག་བློ་ལྡན་ཤེས་རབ་་་་
བཅས་བཞི་ནི་ཚད་མ་བོད་འགྱུར་གྱི་ཕྱོགས་ནས་བྱས་རྗེས་ཆེས་མཐོ་བའི་་་
66

སྔོན་ཐོན་མི་སྣར་རྩི་བར་འོས་ཤིང་མང་ཆེ་བའི་དགེ་རྔོག་གཉིས་ལས་སྔོན་མ་
གཉིས་ཀྱི་མཚན་མ་བགྲངས་བ་ནི་གཞན་ཟེར་རྗེས་འབྲང་མ་གམ་གཏོགས་རང་
བློའི་དཔྱད་ཞིབ་མ་བྱས་པའི་དན་རྟགས་ཕྱིར་མངོན་པ་ཁོ་ནའོ། བཞི་བ་བོད་
ཡུལ་དུ་ཚད་མའི་དགོངས་འགྲེལ་བསྟན་བཅོས་བྱུང་ཚུལ་དང་སྤེལ་ཚུལ་
བཤད་པ་ནི། ཐོག་མར་བོད་ཀྱི་རྒྱལ་བོ་འམ་འཛམ་གླིང་རྒྱལ་བོ་ཆེན་པོ་ཁྲི་་་
སྲོང་ལྡེ་བཙན་མཆོག་གིས། བཀའ་ཡང་དག་པའི་ཚད་མ་དང་། བཀའ་ཡང་
དག་པའི་ཚད་མ་མདོར་བསྟན་པ། ཞེས་བྱ་བའི་ཚད་མའི་བསྟན་བཅོས་སམ་
གཞུང་ལུགས་རྒྱས་བསྡུས་གཉིས་མཛད་པ་འདི་ནི་བོད་ཁུལ་གྱི་ཚད་མའི་་་་
དགོངས་འགྲེལ་བསྟན་བཅོས་ཐམས་ཅད་ཀྱི་སྔོན་མ་དེ་ཡིན་ནོ། མགོ་ཡང་་་་
འགའ་རེའི་དགོངས་འགྲེལ་བསྟན་བཅོས་ཐོག་མ་རྩོམ་མཁན་ཕྱྭ་བ་ཆོས་སེང་
སོགས་ཡིན་པར་འདོད་པ་ནི་ནོར་འཁྲུལ་གཅིག་པུར་འདུག་ལ་ཡང་འགའ་
རེའི་རྔོག་ལོ་ཙཱ་བ་ཡིན་པར་འདོད་པའང་མ་བརྟག་པའི་གཏམ་དུ་ཟད་ཏེ་་་
དེའི་སྔོན་དུ་དགོངས་འགྲེལ་བསྟན་བཅོས་བྱུང་ཡོད་པ་ད་ལྟ་བཤད་པ་ལྟར་
རོ། །རྒྱལ་བོ་ཁོང་གི་སྐྱེ་ཡུལ་བྲག་དམར་འོམ་བུའི་ཚལ་ཡིན་ཞིང་རྟ་ཡི་ལོའི་་་
དཔྱིད་ཟླ་ར་བ་སྟག་ཟླའི་ཉིན་སྐུ་འཁྲུངས་ལ་དགུང་ལོ་ང་བརྒྱད་ཏེ་འབྲུག་གི་
ལོ་ལ་ཟུང་མཁར་ནས་འདས་སོ།།
རྗེས་སུ་བྱོན་པའི་ལོ་ཙཱ་བ་ཆེན་པོ་རྔོག་བློ་ལྡན་ཤེས་རབ་ཀྱིས། ཚད་མའི་
དགོངས་འགྲེལ་བསྟན་བཅོས་རྣམ་ངེས་ཊཱི ཀྐ་དང་བཅས་པའི་དོན་བསྡུས་་་་
དང་རྣམ་ངེས་དཀའ་གནས་རྣམ་བཤད་ཆེན་པོ། རིགས་ཐིགས་འགྲེལ་བ་་་་
དང་བཅས་པའི་དོན་བསྡུས་དང་རྣམ་བཤད། རྣམ་འགྲེལ་རྒྱན་དང་བཅས་་
པའི་དོན་བསྡུས་ལེའུ་དང་པོའི་སྟོད་ཀྱི་རྣམ་བཤད་དང་ཆོས་མཆོག་ཆེ་བའི་
མན་ངག་དང་པོའི་ཚིགས་བཅད་བདུན་གྱི་བཤད་པ་གཞན་སེལ་བའི་སྐབས་
ཅུང་ཟད་བཤད་པ། ཆོས་མཆོག་གི་ཚད་མ་བརྟག་པ་ཆུང་བའི་བསྡུས་དོན་་་
དང་སེལ་བ་གྲུབ་པའི་བསྡུས་དོན། སྟོད་ཀྱི་རྣམ་བཤད། སྐད་ཅིག་འཇིག་པ་་་
67

གྲུབ་པའི་བསྡུས་དོན། བྲམ་ཟེའི་སེལ་བ་གྲུབ་པའི་བསྡུས་དོན་དང་སྟོད་ཀྱི་ས་
རྣམ་བཤད། འབྲེལ་བ་གྲུབ་པའི་བསྡུས་དོན་དང་སྟོད་ཀྱི་རྣམ་བཤད། བཅས་
མཛད་ཏེ། བོད་ཁུལ་གྱི་ཚད་མ་དར་ཞིང་རྒྱས་པར་བྱས་སོ། གཞན་ལོ་ཙ་བ་་་་
ཉིད་ཀྱི་བླ་མ་དང་ཁུ་བོ་གཉིས་ཀ་ཡིན་པ་རྔོག་ལེགས་པའི་ཤེས་རབ་ཀྱིས་་་་
སྐབས་དེར་ཚད་མ་སོགས་འཆད་ཉན་བྱེད་ཡུལ་གྱི་ཆོས་གྲྭ་འམ་གསང་ནེ་ཕུ་
ཐོག་དགོན་པ་གསར་འདེབས་གནང་ཞིང་བྱས་རྗེས་ཆེན་པོ་བཞག །དེའི་་་་
ཕྱིར་བསྟན་པ་ཕྱི་དར་གྱི་སྐབས་སུ་ཚད་ཕྱོགས་ཀྱི་འཆད་རྩོམ་གཉིས་འཕེལ་
རྒྱས་ཆེ་བའི་གཞི་རྩ་ཁོང་ཁུ་དབོན་རྣམ་གཉིས་ལ་ཐུག་ཡོད་པ་མི་བརྗེད་པར་
ཞུ། ཁོང་གི་སྐྱེ་ཡུལ་དབུས་གཙང་ཡིན་ཞིང་རབ་བྱུང་དང་པོའི་ས་ཕག་ལོར་་
སྐུ་འཁྲུངས་ལ་རབ་བྱུང་གཉིས་པའི་ས་གླང་ལོར་འདས་སོ། དེར་མཐུད་ནས་
རྔོག་ལོའི་སློབ་མ་ཕྱ་བ་ཆོས་ཀྱི་སེང་གེས། ཚད་མའི་དགོངས་འགྲེལ་བསྟན་་་
བཅོས་ཚད་མ་རྣམ་ངེས་ཀྱི་འགྲེལ་བ། དང་ཚད་བསྡུས་ཡིད་ཀྱི་མུན་སེལ་རང་
འགྲེལ། དང་བཅས་པ་ཚད་བསྡུས་ཡིད་ཀྱི་མུན་སེལ་སྐྱུང་བ་བཅས་མཛད་པ་
དང་དེའི་སློབ་མ་གཙང་ནག་པ་བརྩོན་འགྲུས་སེང་གེས། ཚད་མའི་དགོངས་
འགྲེལ་བསྟན་བཅོས་རྣམ་ངེས་ཊཱི ཀྐ་ཆེན་ཞེས་པ་མཛད་པ་དང་། དན་འབག་
པ་སྨྲ་བའི་སེང་གེས། ཚད་མའི་དགོངས་འགྲེལ་བསྟན་བཅོས་ཚད་མའི་་་་་
བསྡུས་པ་ཞེས་པ་མཛད་པ་དང་། རྨ་བྱ་བྱང་ཆུབ་བརྩོན་འགྲུས་ཀྱིས་ཚད་
མའི་དགོངས་འགྲེལ་བསྟན་བཅོས་ཀྱིས་རྟོག་གེ་ཐོ་བའི་ཊཱི ཀྐ་ཞེས་པ་མཛད་་
པ་དང་། ཞང་གཡེ་བ་སྨོན་ཁྲིམས་ཀྱིས་ཚད་མའི་དགོངས་འགྲེལ་བསྟན་
བཅོས་རྣམ་ངེས་ཊཱི ཀྐ་ཆེན་ཞེས་པ་མཛད་པ་དང་རྒྱ་དམར་བས་ཚད་མའི་་་་
དགོངས་འགྲེལ་བསྟན་བཅོས་རྣམ་ངེས་ཊཱི ཀྐ་ཞེས་པ་མཛད་པ་དང་འཇམ་་་
གསར་གྱིས་ཚད་པའི་དགོངས་འགྲེལ་བསྟན་བཅོས་རྣམ་ངེས་ཊཱི ཀྐ་ཞེས་པ་་་
བཅས་མཛད་པ་དང༌། གྲོ་ལུང་པས་ཚད་མའི་དགོངས་འགྲེལ་བསྟན་བཅོས་
རྣམ་ངེས་ཊིཀྐ་ཞེས་པ་མཛད་ཏེ་བོད་ཡུལ་དུ་ཚད་མའི་ལམ་ལུགས་རྒྱ་ཆེར་་
68

སྤེལ་ལོ། །འདི་དག་ཚད་མ་གསར་བའི་ལུགས་སྲོལ་འབྱེད་མཁན་དང་འཛིན་
མཁན་ཡིན་ལ་བོད་སྔ་རབས་པའི་ཚད་མ་སྨྲ་བ་ཞེས་སུ་འབོད་དོ། །ཕྱ་བ་ཆོས་
སེང་གི་སྐྱེ་ཡུལ་དབུས་གཙང་ཕྱོགས་ཡིན་ལ་རབ་བྱུང་གཉིས་པའི་ས་ཡོས་ལ་
འཁྲུངས་ཤིང་རབ་བྱུང་གསུམ་པའི་ས་གླང་ལ་འདས་སོ། །ཕྱིས་སུ་ས་པཎ་་་་་
ཀུན་དགའ་རྒྱལ་མཚན་བྱོན་ཏེ། ཚད་མའི་དགོངས་འགྲེལ་བསྟན་བཅོས་་་་་
རིགས་གཏེར་རང་འགྲེལ་དང་བཅས་པ་མཛད་ནས་སྔ་རབས་པའི་ལུགས་ལ་
དག་ཐེར་མང་དུ་བྱས་ཤིང་ཕྱི་རབས་པའི་ལུགས་དེ་ལས་ལོགས་སུ་ཕྱེས་ཏེ་་་
ཡང་དག་པར་གཏན་ལ་ཕབ་བོ། ཚད་མ་རིགས་པའི་གཏེར་གྱིས་དགོངས་་་་
འགྲེལ་བསྟན་བཅོས་ལ། འུ་ཡུག་པ་རིགས་པའི་སེང་གེས་རིགས་པ་གྲུབ་པའི་
མཛོད་ཅེས་པ་མཛད་པ་དང་། རོང་སྟོན་ཆེན་པོས་རིགས་པའི་སྣང་བ་ཞེས་་
པ་མཛད་པ་དང༌། ལྷོ་བ་ཀུན་མཁྱེན་གྱིས་སྡེ་བདུན་གསལ་བྱེད་ཅེས་པ་་་་་
མཛད་པ་སྟེ་འདི་གསུམ་ནི་དོན་གྱི་འགྲེལ་བའི་བསྟན་བཅོས་ཆེན་པོ་རྨད་དུ་
བྱུང་བ་གསུམ་ཡིན་པར་ཀློ་བོ་མཁན་ཆེན་གྱིས་མཐའ་གཉིས་གསལ་བཤད་
ལས། རིགས་ཚུལ་གསལ་བར་དཔྱོད་ལྡན་འུ་ཡུག་པ། །རིགས་པའི་སེང་གེ་
རིགས་པ་གྲུབ་པ་དང་། །རོང་སྟོན་ཆེན་པོས་རིགས་པའི་སྣང་བ་དང་། །ཀུན་་
མཁྱེན་ལྷོ་བ་སྡེ་བདུན་གསལ་བ་སྟེ། །དོན་གྱི་འགྲེལ་བྱེད་རྨད་བྱུང་རྣམ་
གསུམ་བྱུང་། །ཞེས་སུ་བཤད་དོ། གཞན་རྒྱལ་ཚབ་དར་མ་རིན་ཆེན་གྱིས་་་་་
རིགས་གཏེར་ཊིཀྐ་ཞེས་པ་མཛད་པ་དང་། སྟག་ཚང་ལོ་ཙ་བ་ཤེས་རབ་་་་
དཔལ་གྱིས་རིགས་གཏེར་ཊཱི ཀ་ཆེན་ཞེས་པ་མཛད་པ་དང་། བོ་དོང་པཎ་ཆེན་
གྱིས་རིགས་གཏེར་ཊིཀྐ་ཞེས་པ་མཛད་པ་དང༌། གཡག་མི་ཕམ་པས་རིགས་་་
པའི་འོད་སྟོང་འཕྲོ་བ་ཞེས་པ་མཛད་པ་དང༌། པན་ཆེན་ཤཱཀ་མཆོག་གིས།
རྟོག་གེའི་འཁྲུལ་འཇོམས་ཆེན་མོ་ཞེས་པ་མཛད་པ་དང་། ཀུན་མཁྱེན་གོ་
རམས་པས་དཀའ་གནས་གསལ་བྱེད་སྡེ་བདུན་རབ་གསལ་དང་རིགས་་་་་་
གཏེར་འགྲེལ་བ་ཞེས་པ་བཅས་མཛད་པ་དང༌། གློ་བོ་མཁན་ཆེན་གྱིས་རིགས་
69

ལམ་གསལ་བའི་ཉི་མ་དང་མཐའ་གཉིས་གསལ་བྱེད། ཕྱོགས་སྔ་རྣམ་པར་་་
བཤད་པ་བཅས་མཛད་པ་དང་། བླ་མ་མི་ཕམ་རིན་པོ་ཆེས་ཕྱོགས་ལས་རྣམ་
པར་རྒྱལ་བའི་རུ་མཚོན་ཞེས་པ་མཛད་པ་དང་། མཁན་ཆེན་ངག་ཆོས་ཀྱིས་་
ལེགས་བཤད་ངག་གི་དཔལ་སྟེར་ཞེས་པ་མཛད་པ་དང༌། མང་ཐོས་ཀླུ་སྒྲུབ་་
རྒྱ་མཚོས་རིགས་གཏེར་དཀའ་འགྲེལ་ཞེས་པ་མཛད་པ་དང་། མུས་རབ་་་་་
འབྱམས་པས་རིགས་ལམ་གསལ་བའི་ཉི་མ་ཞེས་པ་མཛད་པ་དང་། པན་ཆེན་
འབུམ་ཕྲག་གསུམ་པས་རིགས་གཏེར་ཊིཀྐ་ཞེས་པ་མཛད་པ་དང་།བློ་གྲོས་་་
བཟང་བོས་ལེགས་བཤད་གསུམ་ལྡན་ཞེས་པ་མཛད་པ་དང་། པན་ཆེན་
གཞུང་བརྒྱུ་བས།རིགས་གཏེར་ཊཱི ཀྐ་ཞེས་པ་མཛད་པ་དང་། འཇམ་དབྱངས་
མཁྱེན་བརྩེ་དབང་བོས་རིགས་གཏེར་ཊཱིཀྐ་ཞེས་པ་མཛད་པ་དང་། མཁན་བློ་
གྲོས་ཀྱིས་རིགས་གཏེར་ཊཱི ཀྐ་ཞེས་པ་མཛད་པ་དང་། དཀའ་བཅུ་བས་རིགས་
པའི་མགུལ་རྒྱན་ཞེས་པ་མཛད་པ་དང་། འཇམ་དབྱངས་བློ་གཏེར་དབང་་་་
བོས་སྡེ་བདུན་དེ་ཉིད་གསལ་བའི་སྒྲོན་མེ་ཞེས་པ་མཛད་པ་སོགས་དང་།
ཁྱད་པར་དུ། མཐའ་གཉིས་གསལ་བྱེད་ལས། སྔོན་གྱི་མཁས་པ་ར་གྲགས་སྟག་
རྡོར་དང་། །ཕྱོགས་གླང་གསར་མ་དཔལ་ལྡན་སེང་གེ་དང༌། །ཇོ་བཙུན་གྲགས་
རྒྱལ་མཁས་མཆོག་ནོར་བཟང་དང་། །མཚུངས་མེད་བློ་གྲོས་གསལ་ལྡན་་
གནས་དྲུག་པའི། །རྣམ་བཤད་དང་བཅས་ཚིག་གི་འགྲེལ་བ་དྲུག །ཅེས་པ་ལ་
སོགས་པ་བཅས་མཛད་ཡོད་དོ། །དེས་ན་བོད་ཡུལ་འདིར་དགོངས་འགྲེ་ལ་་་
བསྟན་བཅོས་ཆེས་མང་བའི་བསྟན་བཅོས་ནི་ཚད་མ་རིགས་གཏེར་ཡིན་ཞིང་
འདིའི་དགོངས་འགྲེལ་གྱི་ཁྲོད་ན་ས་དགེ་བཀའ་རྙིང་སོགས་གྲུབ་མཐའ་སོ་
སོའི་མཁས་པ་ཆེན་པོ་རྣམས་ཀྱིས་མཛད་པའི་བསྟན་བཅོས་ཡོད་ལ་འདི་ནི་
ཐུན་མོང་གི་ཁས་ལེན་པའི་གཞུང་ལུགས་ཤིག་གོ། ས་སྐྱ་པན་ཆེན་གྱི་སྐྱེ་ཡུལ་
དབུས་གཙང་ཡིན་ཞིང་རབ་བྱུང་གསུམ་པའི་ཆུ་སྟག་ལོར་སྐུ་འཁྲུངས་
དགུང་ལོ་བདུན་ཅུ་སྟེ་རབ་བྱུང་བཞི་བའི་ལྕགས་ཕག་ལོར་འདས་སོ། གཞན་
70

ས་སྐྱའི་ཕྱོགས་ནས་ཉ་དབོན་ཀུན་དཔལ་གྱིས། - ཚད་མའི་དགོངས་འགྲེལ་་་་
བསྟན་བཅོས་རྣམ་འགྲེལ་ཊཱི ཀྐ་ཞེས་པ་མཛད་པ་དང་། གཡག་མི་ཕམ་པས་་་
ཚད་མའི་དགོངས་འགྲེལ་བསྟན་བཅོས་རྣམ་འགྲེལ་ཊཱི ཀྐ་ཡིད་ཀྱི་མུན་སེལ་་་
ཞེས་པ་མཛད་པ་དང་གཡག་དར་མ་རིན་ཆེན་གྱིས་ཚད་མའི་དགོངས་་་
འགྲེལ་བསྟན་བཅོས་རྣམ་འགྲེལ་ཊཱི ཀྐ་ཞེས་པ་མཛད་པ་དང་། རོང་སྟོན་པས་
ཚད་མའི་དགོངས་འགྲེལ་བསྟན་བཅོས་ཚད་མ་མདོའི་འགྲེལ་བ་དང་རྣམ་་་
ངེས་ཀྱི་འགྲེལ་བ་ཚད་མའི་སྤྱི་དོན་ཆེ་བ་སྡེ་བདུན་རྒྱན། སྤྱི་དོན་ཆུང་བ་སྡེ་
བདུན་གནད་ཀྱི་ཟླ་ཟེར་བཅས་མཛད་པ་དང་། གོ་བོ་རབ་འབྱམས་པས་ཚད་
མའི་དགོངས་འགྲེལ་བསྟན་བཅོས་རྣམ་འགྲེལ་རྣམ་བཤད་ཀུན་དུ་བཟང་་་་
བོའི་འོད་ཟེར་དང་རྣམ་འགྲེལ་ངག་དོན་ཀུན་དུ་བཟང་བོའི་ཉི་མ་བཅས་་་་
མཛད་པ་དང་། ཤཱཀྱ་མཆོག་ལྡན་གིས་ཚད་མའི་དགོངས་འགྲེལ་བསྟན་
བཅོས་ཚད་མ་རྣམ་འགྲེལ་གྱི་རྣམ་བཤད་དང་ཚད་མའི་ལོ་རྒྱུས་སྡེ་བདུན་་་
བང་མཛོད། དཀའ་འགྲེལ་རིགས་སྣང་། སྡེ་བདུན་ངག་རོལ་བཅས་མཛད་པ་
དང་། མཆིམས་འཇམ་དབྱངས་ཀྱིས་ཚད་མའི་དགོངས་འགྲེལ་བསྟན་བཅོས་
རྣམ་འགྲེལ་ཊཱི ཀྐ་ཞེས་པ་མཛད་པ་དང་། བཅོམ་ལྡན་རིག་རལ་གྱིས་ཚད་མའི་
དགོངས་འགྲེལ་བསྟན་བཅོས་སྡེ་བདུན་རྒྱུན་གྱི་མེ་ཏོག་དང་རྣམ་ངེས་རྒྱན་་་
གྱི་མེ་ཏོག་བཅས་མཛད་པ་དང་། ས་སྐྱ་བསོད་ནམས་རྒྱལ་མཚན་ཀྱིས་ཚད་་
མའི་དགོངས་འགྲེལ་བསྟན་བཅོས་རྣམ་འགྲེལ་ཊཱི ཀྐ་ཞེས་པ་མཛད་པ་དང་།
སྣར་ཐང་བ་དོན་འགྲུབ་ཀྱིས་ཚད་མའི་དགོངས་འགྲེལ་བསྟན་བཅོས་ཚད་་་
མའི་ཊཱི ཀྐ་ཞེས་པ་བཅས་མཛད་ནས་ཚད་མའི་ལམལམ་ལུགས་འཕེལ་རྒྱས་སུ་་་་་
བཏང་ངོ༌། །རྙིང་མ་བའི་ཕྱོགས་ནས། ཀུན་མཁྱེན་ཀློང་ཆེན་རབ་འབྱམས་པས་
ཚད་མའི་དགོངས་འགྲེལ་བསྟན་བཅོས་ཚད་མའི་དེ་ཁོ་ཉིད་བསྡུས་པ་ཞེས་་
པ་མཛད་པ་དང་། འཇུ་མི་ཕམ་པས་ཚད་མའི་དགོངས་འགྲེལ་བསྟན་བཅོས་
ཀུན་བཏུས་མཆན་འགྲེལ་དང་རྣམ་འགྲེལ་འགྲེལ་བ་ལེགས་བཤད་སྣང་བའི་
71

གཏེར་བཅས་པ་མཛད་ནས་ཚད་མའི་ལམ་ལུགས་དར་བར་བྱས་སོ། ཚད་་་་
མའི་དེ་ཁོ་ཉིད་བསྡུས་པ་ཞེས་བའི་ཚད་གཞུང་འདི་ཀློང་ཆེན་པས་མཛད་པ་
ཡིན་མིན་གྱི་ཐད་ལ་བཤད་ཚུལ་སྣ་ཚོགས་སྣང་ན་ཡང་ཚིགས་དོན་གཉིས་ཀྱི་
ཆ་ལ་དཔྱད་ཚེ་ཡིན་པར་འདུག་པས་དོགས་པ་མི་དགོས་སོ། །ཀློང་ཆེན་པའི་
སྐྱེ་ཡུལ་དབུས་གཡོ་རུ་གྲའི་ཆ་སྟོད་གྲོང་ཡིན་ཞིང་རབ་བྱུང་ལྔ་བའི་ས་སྤེལ་་
ལོར་སྐུ་འཁྲུངས་ལ་རབ་བྱུང་དྲུག་པའི་ཆུ་ཡོས་ལོར་འདས་སོ། །མི་ཕམ་བླ་་་
མའི་སྐྱེ་ཡུལ་སྡེ་དགེ་ཟླ་ཆུའི་ཉེ་འགྲམ་ཡ་ཆུ་དིང་ཆུང་ཡིན་ཞིང་རབ་བྱུང་
བཅུ་བཞི་བའི་ཆུ་རྟ་ལོར་སྐུ་འཁྲུངས་ལ་རབ་བྱུང་བཅོ་ལྔ་བའི་ཆུ་བྱི་ལོར་་་་
འཇུ་རི་ཁྲོད་དུ་འདས་སོ། །བཀའ་བརྒྱུད་པའི་ཕྱོགས་ནས་བུ་སྟོན་རིན་ཆེན་
གྲུབ་ཀྱིས་ཚད་མའི་དགོངས་འགྲེལ་བསྟན་བཅོས་རྣམ་ངེས་འགྲེལ་ཆེན་ཚིག་
དོན་རབ་གསལ་དང་རྣམ་ངེས་འགྲེལ་ཆེན་ལས་མཚན་དོན་ཟུར་དུ་བཀོད་
པ་བཅས་མཛད་པ་དང་། ཀརྨ་ཆོས་གྲགས་རྒྱ་མཚོས་ཚད་མའི་དགོངས་་་་
འགྲེལ་བསྟན་བཅོས་ལེགས་བཤད་ཆུ་བོ་ཀུན་འདུས་རིགས་པའི་རྒྱ་མཚོ་ཞེས་
པ་སོགས་མཛད་ནས་ཚད་མའི་ལམ་ལུགས་སྤེལ་ལོ། །བུ་སྟོན་གྱི་སྐྱེ་ཡུལ་་་༌་
གཙང་ཡིན་ཞིང་རབ་བྱུང་ལྔ་བའི་ལྕགས་སྟག་ལོར་སྐུ་འཁྲུངས་ལ་རབ་བྱུང་
དྲུག་པའི་ཤིང་འབྲུག་ལོར་འདས་སོ། བོ་དོང་ཨའི་ཕྱོགས་ནས་པན་ཆེན་
ཕྱོགས་ལས་རྣམ་རྒྱལ་གྱིས། ཚད་མའི་དགོངས་འགྲེལ་བསྟན་བཅོས་ཚད་མའི་
དཀའ་འགྲེལ་ཆེན་མོ་དང་བྱེ་བྲག་ཏུ་བཤད་པ་རིག་པའི་སྙིང་བོ་ཚད་མའི་་་
བསྡུས་པ། རྣམ་འགྲེལ་གྱི་ཊཱི ཀྐ་སོགས་མཛད་ནས་ཚད་མའི་ལམ་ལུགས་གོང་
འཕེལ་དུ་བཏང་ངོ༌། །པཎ་ཆེན་གྱི་སྐྱེ་ཡུལ་དབུས་ཡིན་ཞིང་རབ་བྱུང་དྲུག་་་་
པའི་ཤིང་ཡོས་ལོར་འཁྲུངས་ལ་རབ་བྱུང་བརྒྱད་པའི་ལྕགས་ལུག་ལོར་འདས་
སོ། །དགེ་ལུགས་པའི་ཕྱོགས་ནས་རྗེ་ཙོང་ཁ་པས། ཚད་མའི་དགོངས་འགྲེལ་་་
བསྟན་བཅོས་མངོན་སུམ་ལེའུའི་ཊཱིཀྐ་དང་ཚད་མའི་བརྗེད་བྱང་ཆེན་མོ། སྡེ་
བདུན་མུན་སེལ། ཚད་མའི་ལམ་བསྒྲིགས་བཅས་མཛད་ཡོད། དེས་ན་འགའ་
72

རེའི་རྗེ་ཉིད་ཀྱིས་མཛད་པའི་ཚད་གཞུང་ཞིག་མེད་པར་སྨྲ་བ་ནི་མ་མཐོང་
བའི་གཏམ་དུ་ཟད་ལ་ཡང་འགའ་རེའི་ལམ་བསྒྲིགས་རྒྱལ་ཚབ་རྗེས་མཛད་
པར་འདོད་པའང་ནོར་ཏེ་དགེ་ཕྱོགས་ཀྱི་སྐྱབས་མགོན་དམ་པར་གྲགས་པ་
ཡོངས་འཛིན་ཁྲི་ཆེན་གསུམ་གྱི་ཞལ་ནས། འདི་ནི་ཆོས་ཀྱི་རྒྱལ་བོ་ཆེན་པོ་་་་
ཙོང་ཁ་པས་མཛད་པའི་ལམ་རིམ་ཡོད་དོ་ཞེས་ཟེར་བ་དེ་ཉིད་འཁྲུལ་མེད་་་
ཡིན་མོད་ཀྱི་རྗེ་ཉིད་ཀྱིས་མཛད་པའི་མཛད་བྱང་མི་སྣང་ནའང་རྗེའི་་
གསུངས་ཡིན་པ་གོར་མ་ཆག་གོ་ཞེས་གསུངས་པའི་ཕྱིར་རོ། །དེར་མཐུད་ནས
རྒྱལ་ཚབ་རྗེས་ཚད་མའི་དགོངས་འགྲེལ་བསྟན་བཅོས་རྣམ་འགྲེལ་ཐར་ལམ་
གསལ་བྱེད་དང་རྣམ་ངེསཊཱིཀ་ཆེན་དགོངས་པ་རབ་གསལ། ཚད་མ་མདོའི་་
རྣམ་བཤད། འབྲེལ་བ་བརྟག་པའི་རྣམ་བཤད། འགལ་འབྲེལ་རྣམ་བཞག །
རྣམ་འགྲེལ་བསྡུས་དོན། རིགས་ཐིགས་འགྲེལ་བ་ལེགས་བཤད་སྙིང་བོ། རྣམ་པ་
འགྲེལ་ཊཱིཀ་ཆུང་།རྣམ་ངེས་ཊཱི ཀ་ཆུང་བཅས་མཛད་པ་དང་།མཁས་གྲུབ་རྗེས་
ཚད་མའི་དགོངས་འགྲེལ་བསྟན་བཅོས་ཚད་མ་སྡེ་བདུན་རྒྱན་ཡིད་ཀྱི་མུན་་
སེལ། རྣམ་འགྲེལ་ཊཱི ཀ་ཆེན་རིགས་པའི་རྒྱ་མཚོ། ཚད་འབྲས་ཀྱི་རྣམ་བཞག་་་
ཆེན་མོ། རྣམ་འགྲེལ་ཊཱིཀ་ཆུང་རིགས་པའི་སྙེ་མ་བཅས་མཛད་པ་དང་དགེ་་་
འདུན་གྲུབ་ཀྱིས། ཚད་མའི་དགོངས་འགྲེལ་བསྟན་བཅོས་རྣམ་འགྲེལ་ལེའུ་་་
བཞིའི་ཊཱི ཀྐ་དང་ཚད་མ་རིགས་པའི་རྒྱན། བཅས་མཛད་པ་དང་། ཞང་ཞུང་་
ཆོས་དབང་གྲགས་པས། ཚད་མའི་དགོངས་འགྲེལ་བསྟན་བཅོས་རྣམ་ངེས་་་
འཐད་ལྡན་གྱི་འགྲེལ་བཤད་ཞེས་པ་མཛད་པ་དང་། ལོ་ཙ་གྲགས་པ་རྒྱལ་་་་
མཚན་གྱིས། ཚད་མའི་དགོངས་འགྲེལ་བསྟན་བཅོས་རྣམ་འགྲེལ་ཊཱི ཀྐ་ཆེན་མོ།
ཞེས་པ་མཛད་པ་དང་། བློ་གྲོས་བརྟན་པས་ཚད་མའི་དགོངས་འགྲེལ་བསྟན་
བཅོས་རྣམ་འགྲེལ་གྱི་ལམ་བསྒྲིགས་ཞེས་པ་མཛད་པ། དང་སྨོན་དཔལ་གྱིས།
ཚད་མའི་དགོངས་འགྲེལ་བསྟན་བཅོས་རྣམ་འགྲེལ་ལེའུ་བཞིའི་ཊཱིཀྐ་ཞེས་པ་
མཛད་པ་དང་། ཤེས་རབ་སེང་གེས་ཚད་མའི་དགོངས་འགྲེལ་བསྟན་བཅོས་
73

རྣམ་འགྲེལ་གྱི་ཊཱི ཀྐ་ཞེས་པ་མཛད་པ་དང་། རྗེ་བཙུན་ཡིག་ཆ་རྩོམ་མཁན་སེ་
ར་རྗེ་བཙུན་པས་ཚད་མའི་དགོངས་འགྲེལ་བསྟན་བཅོས་རྣམ་འགྲེལ་མཐའ་
དཔྱོད་དང་མཉན་བྱ་ཟུར་བཀོད་བཅས་མཛད་པ་དང༌། བློ་གླིང་ཡིག་ཆ་རྩོམ་
མཁན་འཇམ་དབྱངས་དགའ་བློས་ཚད་མའི་དགོངས་འགྲེལ་བསྟན་བཅོས་་
ཚད་མའི་རྣམ་བཤད་རིགས་པའི་རྒྱ་མཚོའི་དོན་གསལ་དང་བསྡུས་གྲྭ་བཅས་
མཛད་པ་དང་། དགའ་ལྡན་ཡིག་ཆ་གསར་རྩོམ་མཁན་ཁྲི་ཐོག་བཅོ་ལྔ་བ་་་་་
པན་ཆེན་བསོད་ནམས་གྲགས་པས་ཚད་མའི་དགོངས་འགྲེལ་བསྟན་བཅོས་
རྣམ་འགྲེལ་ལེའུ་བཞིའི་འགྲེལ་བ་དང་བློ་རིགས་རྟགས་རིགས་སོགས་མཛ
པ་དང་། སེར་སྨད་ཡིག་ཆ་རྩོམ་མཁན་གུང་རུ་རྒྱལ་མཚན་གྱིས་ཚད་མའི་་
དགོངས་འགྲེལ་བསྟན་བཅོས་མཁས་པ་དགའ་སྐྱེས་ཞེས་པ་མཛད་པ་དང་།
སེར་བྱེས་ཡིག་ཆ་རྩོམ་མཁན་རིན་ཆེན་སེང་གེས། ཚད་མའི་དགོངས་འགྲེལ་
བསྟན་བཅོས་ཚད་མའི་སྟོང་ཐུན་མཁས་པའི་ཡིད་འཕྲོག་ཅེས་པ་མཛད་པ་་
དང་། བཀྲས་ལྷུན་ཡིག་ཆ་རྩོམ་མཁན་ཆོས་འབྱོར་དཔལ་བཟང་གིས་ཚད་
མའི་དགོངས་འགྲེལ་བསྟན་བཅོས་རྣམ་འགྲེལ་སྦྱོར་ཊཱི ཀ་མཁས་པའི་མགུལ་
རྒྱན་དང་རྣམ་འགྲེལ་མཐའ་དཔྱོད་སྤྱི་དོན་རིགས་རྒྱུན་མུན་སེལ་བཅས་་་་་
མཛད་པ་དང། བཀྲས་ལྷུན་དཀྱིལ་ཁང་ཡིག་ཆ་རྩོམ་མཁན་ཤན་བློ་གྲོས་ཀྱིས་
རྣམ་འགྲེལ་ལེའུ་བཞིའི་མཐའ་དཔྱོད་དང་རྣམ་འགྲེལ་སྨོན་ཊཱི ཀ་བཅས་་་་་་
མཛད་པ་དང་། བཀྲས་ལྷུན་ཤར་རྩེའི་ཡིག་ཆ་རྩོམ་མཁོན་ལེགས་པ་དོན་་
གྲུབ་ཀྱིས། ཚད་མའི་དགོངས་འགྲེལ་བསྟན་བཅོས་རྣམ་འགྲེལ་ཊཱི ཀྐ་བློ་གསལ་
མགུལ་རྒྱན་དང་རྣམ་འགྲེལ་མཐའ་དཔྱོད་བཅས་མཛད་པ་དང་། འབྲས་སྒོ་
ཡིག་ཆ་རྩོམ་མཁན་འཇམ་དབྱངས་བཞད་པ་ངག་དབང་བརྩོན་འགྲུས་ཀྱིས་
ཚད་མའི་དགོངས་འགྲེལ་བསྟན་བཅོས་རྣམ་འགྲེལ་མཐའ་དཔྱོད་དང་ལེའུ་
གཉིས་པའི་དཀའ་གནད་ཟུར་བཀོད། བློ་རིགས་རྟགས་རིགས། བསྡུས་གྲྭའི་་་
མཐའ་དཔྱོད། བསྡུས་སྦྱོར་གྱི་རྩ་ཚིག་བཅས་མཛད་པ་དང་། ར་སྟོད་པའི་་་་
74

ཡིག་ཆ་རྩོམ་མཁན་མཆོག་ལྷ་འོད་ཀྱིས་ཚད་མའི་དགོངས་འགྲེལ་བསྟན
བཅོས་རྣམ་འགྲེལ་ལེའུ་བཞིའི་འགྲེལ་བ་དང་ཚད་མའི་བསྡུས་གྲྭ་བཅས་་
མཛད་པ་དང། རྟ་ནག་དགེ་འདུན་བློ་བཟང་གིས་ཚད་མའི་དགོངས་འགྲེལ་
བསྟན་བཅོས་རྣམ་འགྲེལ་ལེའུ་བཞིའི་ཊཱི ཀ་ཞེས་པ་མཛད་པ་དང༌། དགེ་་་་་
བཤེས་ཚུལ་ཁྲིམས་རྣམ་རྒྱལ་གྱིས་ཚད་མའི་དགོངས་འགྲེལ་བསྟན་བཅོས་བློ་
རིགས་དང་རྟགས་རིགས་བཅས་མཛད་པ་དང་། བློ་གླིང་མཁན་ཟུར་གྱིས་་་་
ཚད་མའི་དགོངས་འགྲེལ་བསྟན་བཅོས་བློ་རིགས་མཛད་པ་དང༌། འཇམ་་་་
དཔལ་འཕྲིན་ལས་ཀྱིས་ཚད་མའི་དགོངས་འགྲེལ་བསྟན་བཅོས་ཚད་མའི་་་
བསྡུས་གྲྭ་ཞེས་པ་མཛད་པ་དང་། མཁན་ཟུར་པད་རྒྱལ་གྱིས་ཚད་མའི་
དགོངས་འགྲེལ་བསྟན་བཅོས་ཚད་མ་རྣམ་འགྲེལ་གྱི་དོགས་དཔྱོད་ཅེས་པ་་་
མཛད་པ་དང༌། སྦྱིན་པ་དར་རྒྱས་ཀྱིས་ཚད་མའི་དགོངས་འགྲེལ་བསྟན་
བཅོས་བློ་རིགས་རྣམ་བཞག་ལེགས་བཤད་ཀུན་འདུས་ལུང་རིགས་བང་
མཛོད་དང་རྟགས་རིགས་བརྗོད་དོན་གསལ་བའི་མེ་ལོང་བཅས་མཛད་པ་་་
དང་། འབྲུག་པད་དཀར་གྱིས་ཚད་མའི་དགོངས་འགྲེལ་བསྟན་བཅོས་ཚད་་
མ་སྡེ་བདུན་མདོ་དང་བཅས་པའི་དགོངས་དོན་གཏན་ལ་ཕབ་པའི་པོསྟན་་
བཅོས་འཇམ་དབྱངས་དགོངས་རྒྱན་དང་ཚད་མ་སྡེ་བདུན་མདོ་དང་བཅས་
པའི་སྤྱི་དོན་རིགས་པའི་སྙིང་བོ་བཅས་མཛད་པ་དང༌། ཐོས་གླིང་བསོད་རྒྱལ་
གྱིས་ཚད་མའི་དགོངས་འགྲེལ་བསྟན་བཅོས་རྣམ་འགྲེལ་ལེའུ་བཞིའི་སྤྱི་དོན་
དང་དེའི་མཐའ་དཔྱོད་བཅས་མཛད་པ་དང༌། ཐོས་གླིང་སངས་རྒྱས་ཀྱིས།
ཚད་མའི་དགོངས་འགྲེལ་བསྟན་བཅོས་རྣམ་འགྲེལ་སྤྱི་དོན་རིན་ཆེན་གཏེར་
མཛོད་ཅེས་པ་མཛད་པ་དང་། ཐོས་གླིང་བློ་གྲོས་ཀྱིས་ཚད་མའི་དགོངས་་་་་
འགྲེལ་བསྟན་བཅོས་རྣམ་འགྲེལ་རྣམ་ཊཱི ཀ་ཆེན་གསལ་བའི་མེ་ལོང་དང་རྣམ་
འགྲེལ་ལེའུ་དང་པོ་དང་གཉིས་པའི་མཐའ་དཔྱོད་བཅས་མཛད་པ་དང༌།
ཐོས་གླིང་དྲི་མེད་ཀྱིས་ཚད་མའི་དགོངས་འགྲེལ་བསྟན་བཅོས་རྣམ་འགྲེལ་་་
75

ཡིད་བཞིན་ནོར་བུ་ཞེས་པ་མཛད་པ་དང་། ཐོས་གླིང་བློ་བཟང་གིས་ཚད་
མའི་དགོངས་འགྲེལ་བསྟན་བཅོས་སྤྱི་དོན་རིགས་རྒྱན་ཞེས་པ་མཛད་པ་དང་།
ཐོས་གླིང་དགེ་འདུན་གྱིས། ཚད་མའི་དགོངས་འགྲེལ་བསྟན་བཅོས་རྣམ་་
འགྲེལ་གྱི་དོན་བློ་གྲོས་ཁ་འབྱེད། ཅེས་པ་མཛད་པ་དང༌། ཐོས་གླིང་དགེ་་་་་
འདུན་བློ་བཟང་གིས། ཚད་མའི་དགོངས་འགྲེལ་བསྟན་བཅོས་རྣམ་འགྲེལ་་་
མཐའ་དཔྱོད་ཅེས་པ་མཛད་པ་དང་བློ་གྲོས་སྦས་པས། ཚད་མའི་དགོངས་་་་
འགྲེལ་བསྟན་བཅོས་རྣམ་འགྲེལ་མཐའ་དཔྱོད་དང་སྤྱི་དོན་བཅས་མཛད་པ་
དང་། གསེར་ཁང་པས་ཚད་མའི་དགོངས་འགྲེལ་བསྟན་བཅོས་རྣམ་འགྲེལ་་
མཐའ་དཔྱོད་དང་ཚད་མའི་བསྡུས་གྲྭ་བཅས་མཛད་པ་དང། ཆོས་མཆོག་་་་
གིས་ཚད་མའི་དགོངས་འགྲེལ་བསྟན་བཅོས་རྣམ་འགྲེལ་མཐའ་དཔྱོད་ཅེས་
པ་མཛད་པ་དང་། གླིང་སྨད་ངག་དབང་གིས། ཚད་མའི་དགོངས་འགྲེལ་་་་་
བསྟན་བཅོས་རྟགས་རིགས་མཛད་པ་དང་དྲུང་ཆེན་པས། ཚད་མའི་དགོངས་
འགྲེལ་བསྟན་བཅོས་བློ་རིགས་མཛད་པ་དང༌། གུང་རུ་བྱང་ཆུབ་ཀྱིས། ཚད་
མའི་དགོངས་འགྲེལ་བསྟན་བཅོས་རྣམ་འགྲེལ་ཊཱི ཀྐ་ཞེས་པ་མཛད་པ་དང་།
སྟོབ་འོད་ཀྱིས། ཚད་མའི་དགོངས་འགྲེལ་བསྟན་བཅོས་རྟགས་རིགས་མཛད་
པ་དང་། ཆོས་སྐུ་དཔལ་འབྱོར་གྱིས། ཚད་མའི་དགོངས་འགྲེལ་བསྟན་བཅོས་
རྣམ་འགྲེལ་མཐའ་དཔྱོད་ཅེས་པ་མཛད་པ་དང་། ཉན་པོ་ཤཀ་རྒྱལ་གྱིས།
ཚད་མའི་དགོངས་འགྲེ་ལ་བསྟན་བཅོས་རྒྱུད་གཞན་གྲུབ་པའི་ཊཱི ཀྐ་དང་ཚད་
འབྲས་ཀྱི་རྣམ་བཞག་བཅས་མཛད་པ་དང་། ཤེས་རབ་བསྟན་དར་གྱིས་ཚད་
མའི་དགོངས་འགྲེལ་བསྟན་བཅོས་ཚད་མའི་སྤྱི་དོན་ཞེས་པ་མཛད་པ་དང་།
རྣམ་ཚུལ་ཁྲིམས་ཀྱིས། ཚད་མའི་དགོངས་འགྲེལ་བསྟན་བཅོས་རྣམ་འགྲེལ་་་
མཐའ་དཔྱོད་ཅེས་པ་མཛད་པ་དང༌། བྱ་བྲལ་དགེ་ལེགས་ཀྱིས། ཚད་མའི་་་
དགོངས་འགྲེལ་བསྟན་བཅོས་རྟགས་ཡང་དག་གི་རྣམ་བཞག་ཅེས་པ་མཛད་
པ་དང༌། དགེ་བཤེས་སྙན་གྲགས་ཀྱིས་ཚད་མའི་དགོངས་འགྲེལ་བསྟན་་
76

བཅོས་རྟགས་རིགས་མཛད་པ་དང་། འཇམ་ཀུན་བཟང་གིས་ཚད་མའི་
དགོངས་འགྲེལ་བསྟན་བཅོས་རྣམ་འགྲེལ་ཊཱི ཀྐ་གཞུ་དོན་རབ་གསལ་ཞེས་པ་
མཛད་པ་དང་། བསྟན་གསལ་གྱིས་ཚད་མའི་དགོངས་འགྲེལ་བསྟན་བཅོས་་
རྟགས་རིགས་ཆེན་མོ་དང་ཚད་མའི་སྤྱི་དོན་དང་མཐའ་དཔྱོད་བཅས་མཛད་
པ་དང་། པཎ་ཆེན་ཀོང་སྟོང་པས་ཚད་མའི་དགོངས་འགྲེལ་བསྟན་བཅོས་་་
ཚད་མའི་སྤྱི་དོན་དང་བློ་རིགས་དང་རྟགས་རིགས་བཅས་མཛད་པ་དང༌།
མུས་རབ་པས་རྣམ་འགྲེལ་གྱི་ཊཱིཀྐ་སྡེ་བདུན་དགོངས་རྒྱནདང་རྣམ་རིགས་་་
གཉིས་ཀའི་སྤྱི་དོན་རྡོ་རྗེ་ཐོག་འབེབས་བཅས་མཛད་པ་དང་། བསེ་ངག་་་་་
དབང་བཀྲ་ཤིས་ཀྱིས་ཚད་མའི་དགོངས་འགྲེལ་བསྟན་བཅོས་བསྡུས་གྲྭ་་་་
མཁས་པའི་མགུལ་རྒྱན་སྐལ་བཟང་རེ་བ་ཀུན་སྐོང་དང་བསྡུས་གྲྭའི་རྩོམ་་་་
འཕྲོ་བློ་རིགས་ཟུར་རྒྱན་རྟགས་རིགས་བཅས་མཛད་པ་དང་། གུང་ཐང་
བསྟན་པའི་སྒྲོན་མེས། ཚད་མའི་དགོངས་འགྲེལ་བསྟན་བཅོས་དམིགས་པ་་་
བརྟག་པའི་འགྲེལ་བ་ཕྱོགས་གླང་དགོངས་རྒྱན་དང་རིགས་ལམ་འཕྲུལ་གྱི་ལྡེ་
མིག་བཅས་མཛད་པ་དང་། དཔལ་མང་དཀོན་མཆོག་གིས་ཚད་མའི་
དགོངས་འགྲེལ་བསྟན་བཅོས་རྟགས་རིགས་ཟུར་འདེབས་ཞེས་པ་མཛད་པ་
དང་༌། རབ་འབྱམས་པ་བསོད་ནམ་དབང་རྒྱལ་གྱིས་ཚད་མའི་དགོངས་་་་་
འགྲེལ་བསྟན་བཅོས་བསྡུས་གཞུང་ལེགས་བཤད་ཉི་མའི་འོད་ཟེར་ཞེས་པ་
མཛད་པ་དང་། ཡོངས་འཛིན་བྱམས་པ་རྒྱ་མཚོས། ཚད་མའིདགོངས་འགྲེལ་
བསྟན་བཅོས་རིགས་ལམ་འཕྲུལ་ལྡེ་དང་བློ་རིགས་བཅས་མཛད་པ་དང་། ཆ་
ཧར་དགེ་བཤེས་ཚུལ་ཁྲིམས་ཀྱིས། ཚད་མའི་དགོངས་འགྲེལ་བསྟན་བཅོས་་་
ཚད་མའི་བསྡུས་གྲྭ་ཞེས་པ་མཛད་པ་དང་། དཔའ་རིས་རབ་གསལ་གྱིས་ཚད་
མའི་དགོངས་འགྲེལ་བསྟན་བཅོས། རྟགས་རིགས་ཟུར་རྒྱན་དང་བློ་རིགས་ཀྱི་
མཐའ་དཔྱོད་ཟུར་རྒྱན་དང་རྟགས་རིགས་མཐའ་དཔྱོད་ཀྱི་ཁ་སྐོང་བཅས་་་
མཛད་པ་དང་། ལྷ་རམས་པ་ཚེ་བརྟན་གྱིས་ཚད་མའི་དགོངས་འགྲེལ་བསྟན་
77

བཅོས་རྟགས་རིགས་ཀྱི་རྣམ་བཞག་བློ་གསལ་པདྨོ་བཞད་པའི་དགའ་སྟོན་་་
ཞེས་པ་མཛད་པ་དང༌། ལྷ་རམས་པ་བསྟན་དར་གྱིས་ཚད་མའི་དགོངས་་་་་
འགྲེལ་བསྟན་བཅོས་རྟགས་རིགས་ཀྱི་དཀའ་གནས་ལ་ཟིན་བྲིས་གསར་
བཤད་དང་ཕྱོགས་ཆོས་འཁོར་ལོ་གསལ་བར་བྱེད་པའི་རིན་ཆེན་སྒྲོན་མེ་་
རང་མཚན་སྤྱི་མཚན་གྱི་རྣམ་བཞག་རྩོམ་འཕྲོ། དམིགས་པ་བརྟག་པའི་
འགྲེལ་བ། རྒྱུད་གཞན་གྲུབ་པའི་འགྲེལ་བ། རྣམ་འགྲེལ་གྱི་སྤྱི་དོན་རྩོམ་འཕྲོ་
བཅས་མཛད་པ་དང་། རྡོ་རམས་པ་སྦྱིན་པ་རྒྱ་མཚོས་ཚད་མའི་དགོངས་
འགྲེལ་བསྟན་བཅོས་རིགས་ལམ་དཔག་བསམ་མེ་ཏོག་ཅེས་པ་མཛད་པ་དང་།
འབའ་ལང་དཀོན་མཆོག་གིས། ཚད་མའི་དགོངས་འགྲེལ་བསྟན་བཅོས་་
རིགས་ལམ་ཐོར་བུའི་རྣམ་གཞག་བློ་གསལ་ངང་མོ་འགུགས་པའི་མཚོ་ཆེན་་
ཞེས་པ་མཛད་པ་དང་། དགེ་བཤེས་ཚུལ་ཁྲིམས་རྒྱ་མཚོས། ཚད་མའི་དགོངས་
འགྲེལ་བསྟན་བཅོས་དཀའ་གནད་གསལ་བྱེད་དུས་ཀྱི་མེ་ལོང་ཞེས་པ་མཛད་
པ་དང་། ཨ་ཁུ་དམུ་དགེ་བསམ་གཏན་གྱིས། ཚད་མའི་དགོངས་འགྲེལ་བསྟན་
བཅོས་བློ་གསལ་རིགས་སྒོ་ཞེས་པ་མཛད་པ་སོགས་དགེ་ཕྱོགས་ཀྱི་མཁས་པ་
རྣམས་ཀྱིས་དགོངས་འགྲེལ་བསྟན་བཅོས་བགྲངས་ལས་འདས་པ་མཛད་ཏེ་
ཚད་མའི་ལམ་ལུགས་ཡུན་ནས་ཡུན་དུ་སྤེལ་ལོ།།
རྗེ་ཙོང་ཁ་བའི་སྐྱི་ཡུལ་མདོ་ཁམས་ལ་སྟོད་སྨད་གཉིས་ལས་ལ་སྨད་
ཡིན་ལ་རབ་བྱུང་དྲུག་པའི་མེ་བྱ་ལོར་སྐུ་འཁྲུངས་ཤིང་རབ་བྱུང་བདུན་པའི་
མེ་ཕག་ལོ་དགུང་གྲངས་རེ་གསུམ་སྟེང་སྐུ་འདས་སོ། །རྒྱལ་ཚབ་རྗེའི་སྐྱེ་ཡུལ་
གཙང་ཉང་སྟོད་ཡིན་ལ་རབ་བྱུང་དྲུག་པའི་ཤིང་འབྲུག་ལོར་སྐུ་འཁྲུངས་་་་
ཤིང་རབ་བྱུང་བདུན་པའི་ཆུ་བྱི་ལོ་དགུང་གྲངས་རེ་དགུ་བའི་སྟེང་རྩེ་པོ་ཏ་་
ལར་འདས་སོ། །མཁས་གྲུབ་རྗེའི་སྐྱེ་ཡུལ་ལ་སྟོད་སྨད་གཉིས་ལས་ལ་སྟོད་་་་
ཡིན་ལ་རབ་བྱུང་དྲུག་པའི་ཤིང་གླང་ལོར་སྐུ་འཁྲུངས་ཤིང་རབ་བྱུང་བདུན་
པའི་ས་རྟ་ལོ་དགུང་གྲངས་ང་བཞིའི་སྟེང་དགའ་ལྡན་དུ་འདས་སོ། །འདི་་་་
78

དག་ལས་གཞན་རྣམས་ཀྱི་སྐྱེ་ཡུལ་དང་འཁྲུངས་འདས་ཀྱི་ལོ་སོགས་ཀྱང་
གསལ་ན་ཡང་སྤྱིར་ཁོ་བོའི་འདིར་ངོ་སྤྲོད་མདོར་ཙམ་བྱས་པ་དག་ནི་ཚད་་་
མའི་ཕྱོགས་ཀྱི་རླབས་ཆེན་མི་སྣ་ཚོ་ཡིན་ཕྱིར་གཞན་དག་ངོ་སྤྲོད་མ་བྱས་པ་
ཡིན་ནོ།།
ལྔ་བ་མཇུག་བསྡུ་བའི་གཏམ་ནི། ངས་སྔོན་དུས་ཤིག་ནས་ཚད་མའི་ལོ་
རྒྱུས་ཡང་དག་པ་ཞིག་འབྲི་འདོད་སེམས་སུ་གནས་ཡོད། ཉིས་སྟོང་དྲུག་ལོར་
འདིའི་ཕྱོགས་ཀྱི་ལོ་རྒྱུས་ཡིག་ཆ་ཚད་ལྡན་མང་བོར་ཞིབ་ལྟ་བྱས་མཐར་་་་་
གཟོད་ཚད་མའི་ལོ་རྒྱུས་གསལ་བོར་བཤད་པ་ཞེས་པ་འདི་གཅིག་ན་གསར་
སློབ་པ་མང་བོར་ཕན་ཆེད་དང་གཉིས་སུ་ལོ་རྒྱུས་འགར་སུན་འབྱིན་བྱེད་
ཆེད་ངལ་བར་མ་འཛེམ་པར་བྲིས་པ་ཡིན། རྗེས་སོར་ཀློག་མཁན་མཁན་ཚོའི་
བདག་ལ་ཁ་ཞེ་གཉིས་མེད་ཀྱི་དྲང་གཏམ་སྣ་ཚོགས་ཡིག་ལམ་ནས་སྤེལ་བ་་་
ལས་ཆགས་སྡང་གིས་ངན་གཏམ་སྨྲ་བ་རིང་དུ་དོར་རྒྱུ་རེ་བ་ལགས། མཐར་
ང་ཚོར་བདེ་ལེགས་ནམ་ཡང་འབྱུང་བའི་སྨོན་འདུན་དང་བཅས་མཚམས་་་
འདིར་འཇོག་པར་བྱའོ།།
79

བསྡུས་གྲྭའི་བཤད་པ་ཉུང་བསྡུས།
རྨད་བྱུང་ཚོགས་གཉིས་ཆུ་གཏེར་བསྲུབས་པ་ལས།།
ལེགས་པར་འཁྲུངས་བའི་ཡེ་ཤེས་དཀར་བོའི་ཟླ།།
སྐྱེ་འགྲོའི་ཚ་ནད་སེལ་བའི་འོད་སྣང་འབུམ།།
སྤྲོ་མཛད་བུ་རམ་ཤིང་བར་མཆོད་པར་བགྱི།།
རྩོམ་པའི་ལེགས་བཤད་གཡུ་རལ་མཁའ་ལ་བསིག།
རྩོད་པའི་ཕས་རྒོལ་སྙིང་ལ་མཆེ་སྡེར་བགྲོ་
འཆད་པའི་མཁས་མང་དཀྱིལ་ན་ངར་སྐད་མཐོ།།
ཕྱྭ་བ་ཆོས་སེང་གདོང་ལྔའི་རྒྱལ་བོར་འདུད།།
བྱང་རྒྱུད་སྡི་ཚ་བཀྲ་ཤིས་ཆོས་སྡིངས་སུ།།
ཕྱིན་ནས་ཟླ་ངོ་འགའ་ལ་སྦྱང་བ་ལས།།
བྱུང་བའི་བསྡུས་གྲྭའི་བཤད་པ་ཉུང་ངུ་འདི།།
གཞོན་ཆུང་ཚད་མར་དགའ་བ་རྣམས་ལ་སྤྲོ། །
ཞེས་མཆོད་པར་བརྗོད་པ་དང་རྩོམ་པར་དམ་བཅའ་བ་སོགས་ཚིགས་
སུ་བཅད་པ་འགས་མདུན་བསུས་ཏེ་གང་བརྗོད་པར་བྱ་བའི་དོན་ནི། དེ་ཡང་
དུས་རབས་བཅུ་གཅིག་པའི་ནང་དུ་བོད་ཡུལ་འདིར་ཞལ་ཕེབས་པའི་གངས་
ཅན་པའི་རིག་པ་སྨྲ་བ་ཀུན་གྱི་གཙུག་རྒྱན། སྨྲ་བའི་སེང་ཆེན་བརྒྱད་ཀྱི་སློབ་
དཔོན། བསྡུས་གྲྭའི་སྲོལ་འབྱེད་མཁན་པོའི་མཚན་རྟགས་འཆང་བ། ཆ་བ་་་་
ཆོས་ཀྱི་སེང་གེ་མཆོག་གིས། རྔོག་ལོ་ཆེན་པོའི་དགོང་དོན་ལྟར། གཏན་ལ་ཕབ་
པའི་བསྡུས་གྲྭའི་བཤད་པ་ཉུང་བསྡུས་ཞིག་འཆད་པ་ལ། དང་པོ་བསྡུས་གྲྭའི་
གོ་དོན་བཤད་པ། གཉིས་པ་བསྡུས་གཞུང་ལ་སྦྱང་བའི་དགོས་པ་བཤད་པ།
80

གསུམ་པ་རྟགས་གསལ་གཏོང་ཚུལ་དང་ཐལ་འགྱུར་ལ་ལན་འདེབས་ཚུལ་་་
སོགས་བཤད་པ། བཞི་བ་ཞར་ནས་འཕྲོས་པའི་དོན་བཤད་པ། ལྔ་བ་མཇུག་་
བསྡུ་བའི་གཏམ་བཤད་པ་བཅས་ལས། དང་པོ་ནི། དབལ་མང་པཎྜི་ཏས། སྤྱིར་
བསྡུས་གྲྭ་ཞེས་པ། སྡེ་བདུན་གྱི་རིགས་པའི་འགྲོ་ལུགས་ཤེས་ཆེད་དུ་གཞུང་་་
ཚན་སོ་སོར་རིགས་པའི་རྣམ་གྲངས་དུ་མ་ཕྱོགས་གཅིག་ཏུ་བསྡུས་པའི་གྲྭ་་་
ཡིན་པས། མིང་ཡང་དེ་ལྟར་གྲགས། ཞེས་དང་། བོད་རྒྱ་ཚིག་མཛོད་ཆེན་མོ་་་
ལས། ཆ་བ་ཆོས་སེང་སོགས་ཀྱིས་མདོ་སྡེ་བའི་རིག་པའི་འགྲོས་དང་སྦྱར་ནས་
ཚད་གཞུང་གི་དོན་བསྡུས་པས་བསྡུས་གྲྭ། ཞེས་པའི་སྲོལ་བཏོད། ཅེས་པ་་་་་
སོགས་གོང་ནས་གསུངས་བའི་ལུང་དོན་ལྟར། གོ་སླ་བར་བརྗོད་ན། ཚད་མ་སྡེ་
བདུན་མདོ་དང་བཅས་པའི་གཞུང་གི་རིགས་པའི་ཆ་རྣམས་ཕྱོགས་གཅིག་དུ་
བསྡུས་པ་ལ་བསྡུས་དང་། དེ་ཚད་གཞུང་དང་བསྲེས་ནས་མ་བཞག་པར་ཟུར་
དུ་བཀོད་པ་ལ་གྲྭ་སྟེ། བསྡུས་གྲྭ། ཞེས་པ་ལགས་སོ། འོན་ཀྱང་མཁས་པའི་་
དབང་བོ་ལ་ཤས་ཞིག་གིས། དབུ་མ་ཕར་ཕྱིན་མཛོད་སོགས་ཀྱིས་དོན་ཡང་་་་
བསྡུས་གཞུང་དུ་འདུ་བར་བཤད་མོད། སྐབས་འདིར་ཁོ་བོས་གཙོ་ཆེ་བ་ལ་་་
དམིགས་ནས་བཤད་པ་ཡིན་ལ། སྤྱིར་འདུ་ཚུལ་ཁོ་ནར་དཔག་ན། ཚད་མ་སྡེ་
བདུན་མདོ་དང་བཅས་པའི་བསྟན་བཅོས་རྣམས་ནང་དོན་རིགས་པ་དང་་་
ཚད་མ་རིགས་པ་གཉིས་ཀ་ཡིན་པའི་མུ་ཞེས་བཤད་པ་དེས་ཀྱང་ཤེས་ཐུབ་་་
པས་ཞིབ་ཏུ་སྤྲོ་བར་མི་བྱའོ། །གཉིས་པ་ནི། ས་སྐྱ་པཎྜི་ཏས། བསྟན་བཅོས་་་་་
བསྡུས་པ་སྒོ་མོ་འབྱེད་པ་ཡི། །ལྡེ་མིག་དུ་ནི་མཁས་པ་རྣམས་ཀྱིས་བཞེད།།ཞེས་
དང་དཀོན་མཆོག་བསྟན་མེའི་རིགས་ལམ་འཕྲུལ་གྱི་ལྡེ་མིག་ལས། ཁྱད་པར་
གཞི་དང་མ་འབྲེལ་སྤྱི་ལྡོག་མ། །རྣམ་པ་གཞི་མེད་སྐྱེས་བུའི་དོན་མིན་ལོ། །ངེས་
བཟུང་མེད་ལ་མེད་ཅེས་སྨྲ་བ་ཡང་། མི་རུང་མིང་ཙམ་དབུ་མའི་འཕྲུལ་་་་་
འདེགས་ཡིན།།ཞེས་དང་།མ་ཧཱ་པཎྜི་ཏ་འཇིགས་མེད་ཞབས་ཀྱི་གསུང་ལས།
རིགས་པས་བརྡར་ཤ་མ་བཅད་གཞུང་དོན་ལ། །ཚིག་སྤྱིའི་གོ་བ་ལབ་ཙམ་་་་
81

ཡོད་ན་ཡང་། །བརྒལ་ཞིང་བརྟག་ཚེ་བྱེ་མའི་མཆིང་བུ་ལྟར། །འགྱུར་ཕྱིར་
རིགས་པའི་གསང་ཚིག་ཞིབ་ཏུ་སློབ། །ཅེས་སོགས་སྔོན་བྱོན་མཁས་ཆེན་དུ་
མའི་བསྡུས་གཞུང་ལ་སྦྱང་བའི་དགོས་པ་ས་པ་ཡང་ཡང་ཡང་བརྗོད་པ་འདི་དག
རབས་པ་སྤྱི་དང༌། ཁྱད་པར་བསྡུས་གྲྭ་ལ་སྦྱོང་བའི་སྲོལ་མ་དར་བ་བ་རྙིང་
ཕྱོགས་ཀྱི་གྲ་སར་སློབ་གཉེར་བྱེད་མཁན་འགའ་རེའི་སྙིང་ལ་བཅང་ནས་་་་
གཙིགས་ཆེན་བྱེད་པ་གལ་ཆེ་བར་མཐོང་ངོ། གཞན་གོང་ན་བྲིས་ཡོད་པའི་་་
ལུང་འདྲེན་གསུམ་ལས།བར་མ་གོ་དཀའ་བར་སྙམ་ནས་འགྲེལ་བར་བྱ་བ་ལ།
དེ་ཡང་ཁྱད་པར་གཞི་གཞུང་ཆེན་དག་གི་དོན་དང་མ་འབྲེལ་བ་འམ་ཡང་ན་
རིག་འཕྲུལ་མ་ཡིན་པའི་བསྡུས་གཞུང་རང་གི་དོན་གྱི་ངོ་བོ་དང་མ་འབྲེལ་་་
བའི་སྤྱི་ལྡོག་མ། རྣམ་པ་གཞི་མེད་ལ་བསྟེན་ནས་སྐྱེས་སམ་སྙམ་ན་དེའི་དོན་
མ་ཡིན་པ་འམ་མིན་ནོ།།ལོ་ངེས་བཟུང་མེད་པ་ཡིན་པར་བཤད་ན་མིན་
མིན་པར་བཤད་ན་ཡིན་པ་ལྟ་བུ་ངེས་བཟུང་མེད་ལ་མེད་ཅེས་སྨྲ་བ་ཡང་། མི་
རུང་མིང་ཙམ་དབུ་མའི་འཕྲུལ་འདེགས་སམ་ལྟ་བ་རྙེད་པའི་ཐབས་མཆོག་་
ཡིན་ཞེས་པའོ། །གསུམ་པ་ནི། རྩོད་རིགས་ལས། སྒྲུབ་བྱེད་ཡང་དག་པར་་་
བརྗོད་པ་འམ། སྐྱོན་ཡང་དག་པར་བརྗོད་པའི་སྒོ་ནས་རྗེས་སུ་འཇུག་པར་་་
འགྱུར་ཏེ། དཔང་པོས་དངོས་སུ་གོ་བར་བྱ་བའི་ཕྱིར་རོ། སོགས་གསུངས་བ་་་
ལྟར་བོད་སྔ་རབས་པའི་སློབ་དཔོན་ཆེན་པོ་ཕྱ་བ་ཆོས་ཀྱི་སེང་གེ་མཆོག་གིས།
བསྡུས་གྲྭའི་སྲོལ་གསར་གཏོད་བྱེད་སྐབས་སུ་འང་སྔ་རྒོལ་ཕྱི་རྒོལ་དཔང་པོ་
བཅས་དང་དེ་དག་ལས་སྔ་རྒོལ་ལ་རྟགས་གསལ་གཏོང་མཁན་དང་ཕྱིར་་་་་
རྒོལ་ལ་དམ་བཅའ་བའི་ཐ་སྙད་སྦྱར་ཞིང་གཞན་ཕར་རྒོལ་བའི་སྐབས་སུ་་་
རྟགས་གསལ་རྩོད་གཞི་གསུམ་གྱི་གོ་རིམ་ལྡན་དགོས་པ་དང་དམ་བཅའ་་་་
འཛིན་པའི་སྐབས་སུ་རྣམ་ཐར་སྒོ་གསུམ་སོགས་ཀྱི་སྒོ་ནས་ལན་འདེབས་་་་་
པའི་ཚུལ་སོགས་བཤད་ཡོད་དོ། དེས་ན་རྟགས་གསལ་གཏོང་ཚུལ་དངོས་ནི་
ཇི་ལྟ་བུ་ཞིག་ཡིན་ནམ་ཞེ་ན། འདི་ལྟ་སྟེ། རྟགས་གསལ་གཏོང་མཁན་གྱིས་་་་
- 82

ཐོག་མར་གཟན་སྐེད་པར་དཀྲི་བ་འ་འམ་ཡང་ན་གཟན་སྐྱོར་ཕབ་པ་དང༌།
ཕྲེང་བ་དཔུང་མགོར་དཔྱངས་པ་འམ་ཡང་ལག་སོར་ལྔའི་མགོར་གྱོན་པ་་་་
དང་། ལག་གཡས་གྱེན་དུ་བཏེགས་ལག་གཡོན་ཐུར་དུ་བསྣོལ་བ་སོགས་བྱས་
པ་དང་།ཆབ་ཅིག་ངག་ལས།དྷི་ཇི་ལྟར་ཆོས་འཇལ་ལམ་ཡང་ན་ཆོས་འཆད།
ཅེས་བརྗོད་ཏེ་གཟོད་མདུན་གྱི་གཞིར་གནས་པའི་དམ་བཅའ་བའི་འདོད་་་
ཕྱོགས་ལ་མི་འཐད་པའི་སྒྲུབ་བྱེད་འགོད་ཏེ། དེ་ཡང་རྟག་པ་ཡིན་པར་ཐལ།
ཡོད་པ་གང་ཞིག །དངོས་པོ་མ་ཡིན་པའི་ཕྱིར། འདོད་ན། རྟག་པ་མ་ཡིན་པར་
ཐལ། དངོས་པོ་ཡིན་པའི་ཕྱིར། མ་གྲུབ་ན། དངོས་པོ་ཡིན་པར་ཐལ། ཡོད་པ་་་་
གང་ཞིག །རྟག་པ་མ་ཡིན་པའི་ཕྱིར། འདོད་ན། ཚ། ཡང་ན། རྟག་པ་ཁོ་ན་མ་་་་
ཡིན་པར་ཐལ། རྟག་དངོས་གཉིས་དེ་ཡིན་ཕྱིར། མ་གྲུབ་ན།རྟག་དངོས་གཉིས་
དེ་ཡིན་པར་ཐལ། རྟག་དངོས་གཉིས་དེ་ཡོད་པའི་ཕྱིར། མ་གྲུབ་ན། རྟག་་་་་
དངོས་གཉིས་དེ་ཡོད་པར་ཐལ། རྟག་པ་ཡོད་པ་གང་ཞིག །དངོས་པོ་འང་་་་
ཡོད་པའི་ཕྱིར། སྔ་མ། མ་གྲུབ་ན། རྟག་པ་ཡོད་པར་ཐལ། སྤྱིར་སངས་རྒྱས་དེ་་་
ཡིན་པའི་ཕྱིར། ཕྱི་མ། མ་གྲུབ་ན། དངོས་པོ་ཡོད་པར་ཐལ། བདག་ཅག་གི་སྟོན་
པའི་གཟུགས་སྐུ་དེ་ཡིན་པའི་ཕྱིར། སོགས་བརྗོད་པ་ནི་རྟགས་གསལ་གཏོང་
བའི་ཚུལ་དངོས་སོ་གཞན་ཡང་། རྟགས་གསལ་གཏོང་སྐབས་སུ་ཚ། འཁོར་་་་
གསུམ། སོགས་ཀྱང་། དུས་ལ་བབ་ན་བརྗོད་དགོས་ཤིང་དེ་དག་གི་དོན་ཡང་་
རིམས་པ་བཞིན་ཚ། ཞེས་པ། ཁྱོད་ཀྱིས་རྩ་བའི་དམ་བཅའ་ཤོར་ཚར། ཞེས་་་་་
པའི་དོན་དང་། འཁོར་གསུམ། ཞེས་པ། རྟགས་གསལ་ཁྱབ་གསུམ་ཁྱོད་ཀྱིས་་་
ཁས་བླངས་ཟིན་ཞེས་པའི་དོན་དང་། ཡང་ན་ཡིག་ཆ་འགའ་ཞིག་ཏུ་རྟགས་་
གསལ་རྩོད་གཞི་གསུམ་གའི་སྟེང་དུ་ཁྱེད་རང་མགོ་འཁོར་འདུག་ཅེས་པའི་་
དོན་ཡིན་པར་བཤད་དོ། འདིར་ངེས་པར་དུ་བརྗོད་པར་བྱ་བའི་ཆོས་ནི།དེང་
གི་དུས་འདིར། རྟགས་ཁས་དང༌། ཁྱབ་པ་ཁས། ཁྱབ་བ་འབུད། རྟགས་ཁྱབ།
ཁས་ཀ་བུམ་རྫས་གཅིག་པ་འབུད། འཁོར་གསུམ་ཁས་སོ། བཅས་བརྗོད་སྲོལ་
83

ཡོད་ལ། དེ་དག་གི་དོན་ཡང་། རིམས་པ་བཞིན་རྟགས་ཁས། ཞེས་པ། སྔར་ནས་
ཁྱོད་ཀྱིས་རྟགས་ཁས་བླངས་ཟིན་ཞེས་པའི་དོན་དང་།ཁྱབ་པ་ཁས། ཞེས་པ།
སྔར་ནས་ཁྱོད་ཀྱིས་ཁྱབ་པ་ཁས་བླངས་ཟིན་ཞེས་པའི་དོན་དང་། ཁྱབ་པ་་་
འབུད། ཅེས་པ། ཁྱོད་ཀྱིས་ཁས་བླངས་པའི་ཁྱབ་པ་སྔ་ཕྱི་འགལ་ཞེས་པའི་དོན་
དང་། ཀ་བུམ་རྫས་གཅིག་པ་འབུད། ཅེས་པ་ཁྱོད་ཀྱིས་ཁས་བླངས་བའི་དོན་
སྔ་ཕྱི་འགལ་ཞེས་པའི་དོན་དང་། འཁོར་གསུམ། ཁས་སོ། ཞེས་པ། ཁྱོད་ཀྱིས་་་་
འཁོར་གསུམ་རང་ལ་བབ་པ་ཁས་ལེན་དགོས་སོ། ཞེས་པའི་དོན་ནོ། གཞན་་་་
རྟགས་གསལ་གཏོང་བ་བོས་ཐལ་འགྱུར་འགོད་སྐབས། སྔོན་མའི་ལུགས་ལ།
རྟགས་རྩོད་གསལ་གསུམ་ལྡན་པའི་ཐལ་འགྱུར་འགོད་ལ། དེ་ཡང་དཔེར་ན།
སྒྲ་ཆོས་ཅན། མི་རྟག་པ་ཡིན་པར་ཐལ།བྱས་པ་ཡིན་པའི་ཕྱིར། ལྟ་བུའོ། དེང་གི་
དུས་སུ་སྔོན་མའི་འགོད་སྲོལ་ལས་གཞན་ད་དུང་། ཐལ་འགྱུར་འགོད་སྲོལ་དུ་
མ་ཡོད་ལ། དེ་ནི། ཆོས་ཅན་སྤུངས་བའི་ཐལ་འགྱུར་དང་། གསལ་བ་སྤུངས་་་
བའི་ཐལ་འགྱུར། རྟགས་སྤུངས་བའི་ཐལ་འགྱུར། རྟགས་གསལ་ཐ་དད་ཀྱི་་་་
ཐལ་འགྱུར། རྟགས་གསལ་ཐ་མི་དད་ཀྱི་ཐལ་འགྱུར། སྦུབས་འཚང་གི་ཐལ་་་
འགྱུར། བཅས་སོ། དེས་ན་ཐལ་འགྱུར་ལ་ལན་འདེབས་ཚུལ་དངོས་ནི་ཇི་ལྟ་བུ་
ཞིག་ཡིན་ནམ་ཞེ་ན། འདི་ལྟ་སྟེ། ལན་འདེབས་མཁན་གྱིས་ཐོག་མར་གྱོན་པ་་
ཆ་ཚང་བར་གྱོན་ཞིང་ལག་ཟུང་ཕན་ཚུན་བསྣོལ་ཏེ་ས་ལ་བསྡད་རྗེས་གཟོད་
ཕ་རོལ་བོའི་སྒྲུབ་བྱེད་སོགས་བཀོད་པ་ལ། ལན་གཏོང་བར་བྱ་སྟེ། དེ་ཡང་
བོད་སྔ་མས། མ་གྲུབ་འགལ་ཁྱབ་འདོད། བཅས་རྣམ་ཐར་སྒོ་གསུམ་གྱི་སྒོ་ནས་
དང་། བོད་ཕྱི་མས། འགལ་མ་ངེས་མ་གྲུབ་འདོད་བཅས་རྣམ་ཐར་སྒོ་བཞིའི་་
སྒོ་ནས་དང་། དེང་དུས་འདིར། སྔ་མ་དག་གཞིར་བྱས་སྟེང་ཅི་ཕྱིར་དང་། ཁས་
ལེན་མེད། དུས་སྦྱར་མ། སྦྱོར་ལུགས་སྐྱོན་ཅན། རྩོད་གཞི་སྐྱོན་ཅན། ཐེ་ཚོམ།
བཅས་ཀྱི་སྒོ་ནས་ཀྱང་ལན་འདེབས་པར་བཤད་ལ་དཔེར་ན། སྒྲའི་སྟེང་དུ་མ་
བྱས་པའི་རྟགས་བཀོད་པ་ལྟ་བུ་ལ་མ་གྲུབ་པའི་ལན་དང་། སྒྲ་རྟག་པའི་སྒྲུབ་
84

བྱེད་དུ་བྱས་པའི་རྟགས་བཀོད་པ་ལྟ་བུ་ལ་འགལ་བའི་ལན་དང༌། སྒྲ་མི་རྟག་
པའི་སྒྲུབ་བྱེད་དུ་བྱས་པའི་རྟགས་བཀོད་པ་ལྟ་བུ་ལ་འདོད་ལན་དང་། སྒྲ་མི་
རྟག་པའི་སྒྲུབ་བྱེད་དུ་ཡོད་པའི་རྟག་བཀོད་པ་ལྟ་བུ་ལ་མ་ངེས་པའི་ལན་
དང་། སྒྲ་མི་རྟག་པ་མ་ཡིན་པར་ཐལ། ལྟ་བུ་ལ་ཅི་ཕྱིར་གྱི་ལན་དང༌། ཐལ་བ་་
གང་ཡང་ཁས་མི་ལེན་པ་ལ། ཁས་ལེན་མེད་པའི་ལན་དང༌། རྟགས་གསལ་་་་
རྩོད་གཞི་གསུམ་དུས་དང་སྦྱར་བ་འམ་དེ་དག་གང་རུང་དུས་དང་སྦྱར་ནས་
བཀོད་པ་ལྟ་བུ་ལ། དུས་སྦྱར་མའི་ལན་དང་། སྒྲུབ་བྱ་སྒྲུབ་བྱེད་འབྲེལ་མེད་ཀྱི་
ཐལ་འགྱུར་ལྟ་བུ་ལ། སྦྱོར་ལུགས་སྐྱོན་ཅན་གྱི་ལན་དང༌། རྩོད་གཞི་སྐྱོན་ལྡན་
བཀོད་པ་ལྟ་བུ་ལ། རྩོད་གཞི་སྐྱོན་ཅན་གྱི་ལན་དང་། སྐབས་སུ་གང་བཀོད་་་
ཡོད་པའི་ཐལ་འགྱུར་ལ་དོག་པ་ལྡན་པ་ལྟ་བུ་ལ། ཐེ་ཚོམ་གྱི་ལན། འདེབས་པ་
སོགས་ནི་ཐལ་འགྱུར་ལ་ལན་འདེབས་པའི་ཚུལ་དངོས་སོ། འདི་དག་ལས་་་
ཁས་ལེན་མེད་པའི་ལན་འདེབས་ཚུལ་ལ། གཞན་ཡང་མཁས་གྲུབ་རྗེས་སྡེ་་་
བདུན་གྱི་རྒྱན་ཡིད་ཀྱི་མུན་སེལ་དུ། ཐལ་འགྱུར་དེའི་འཁོར་གསུམ་ག་རང་་་་
གིས་ཁས་མ་བླངས་ན། ཁས་ལེན་མེད་ཅེས་པའི་ལན་གདབ་པར་བྱ་སྟེ། ཁས་་
ལེན་མེད་པ་ནི་ཐལ་འགྱུར་གྱི་ཉེས་པ་ཆེ་ཤོས་ཏེ། འདིའི་སྐྱོན་ལ་འདྲའི་ལན་
མི་སྟོན་ན་ངོ་མཚར་ཏོ། །ཞེས་སུ་གསུངས་བ་འང་སྣང་བས་དེས་ན་གཞུང་་་
འདིའི་དགོངས་པ་ལྟར་ན་རྟགས་གསལ་ཁྱབ་གསུམ་གང་ཡང་རང་གིས་ཁས་
མི་ལེན་པ་ལ་ཁས་ལེན་མེད་ཅེས་པའི་ལན་འདི་འདེབས་དགོས་པར་བསྟན་
ཡོད་དོ། ད་སྔོན་ཁོ་བོས་བཤད་ཚུལ་དེ་ནི། མཁས་དབང་དགེ་འདུན་ཆོས་་་་
འཕེལ་གྱིས་མཛད་པའི་ཀླུ་སྒྲུབ་དགོངས་རྒྱན་དུ། དེང་སང་གི་ཆོས་གྲྭའི་་
རྟགས་གསལ་དཀྱུས་མའི་གནོད་པ་ཙམ་ལ་འཇིགས་ན་ནི། ལན་གཞན་གང་
ཡང་མི་དགོས་ཀྱི་། ཐལ་བ་གང་ཡིན་ལ། ཁས་ལེན་མེད། ཁས་ལེན་མེད་ཅེས་་་
པའི་ལན་འདི་ཙམ་གྱིས་ཀྱང༌། ཀྱལ་ཀ་རྩེད་མོའི་ཚུལ་དུ་བཟློག་པར་ནུས་སོ།
ཞེས་གསུངས་བའི་དོན་ལྟར་བཀོད་པ་ཡིན་པས། དེ་དག་གི་དོན་ཡང་ལེགས་
85

པར་རྟོགས་པར་བྱའོ། གཞན་ཡང་དམ་བཅའི་སྐབས། གོང་བཤད་ལན་དེ་
དག་ལེགས་པར་འདེབས་ཞོར་དུས་ལ་བབ་ན། ཐོངས་ཤིག་གམ་་ཐོངས་ཐོངས་ཤོག།
ཅེས་པ་འདི་འང་བརྗོད་དགོས་ཏེ་འདིའི་དོན་རིགས་པའི་སྒྲུབ་བྱེད་ཡང་་་
དག་ཡོད་ན་ཐོངས་ཤིག་གམ་ཐོངས་ཤོག་ཅེས་པའི་དོན་ནོ། བཞི་བ་ནི། ད་ལྟ་
བོད་ཡུལ་ཏུ་དར་ཁྱབ་ཆེ་བའི་རྩོད་པ་བྱེད་སྟངས་འདི་ཕྱ་བ་ཆོས་ཀྱི་སེང་གེ་
མཆོག་གིས་འདིའི་ཐད་དུ་གསར་གཏོད་བྱས་པ་ལས་བྱུང་བའི་མཇུག་འབྲས་
ཀྱི་ཆོས་ཡིན་ལ། གོ་རིམས་ལྡན་ཞིང་ཆ་ཚང་བར་མ་ཟད་མཐའ་མེད་པའི་་་་
ཤེས་བྱའི་གནས་ལ་རིགས་པའི་ལམ་ནས་རོལ་རྩེད་བྱ་བའི་ཐབས་ལམ་་་
བཟང་བོ་ཞིག་རེད། རྩོད་པ་བྱེད་སྟངས་འདི་མ་དར་བའི་སྔོན་དུ་འང་བོད་་
ཡུལ་འདིར་རྩོད་པ་བྱེད་སྟངས་གཞན་ཞིག་ཡོད་པར་གྲགས་ལ། དེ་ནི་རྔོག་ལོ་
ཡབ་སྲས་སྐབས་ཀྱི་རྩོད་པ་བྱེད་སྟངས་དེ་རེད། དེས་ན་འདིའི་སྐབས་ཀྱི་རྩོད་
པ་བྱེད་སྟངས་ནི། འཕགས་ཡུལ་གྱི་རྩོད་པ་བྱེད་སྟངས་དང་གཅིག་ཡིན་ལ། རྒྱུ་
མཚན་རྔོག་ལོ་ཡབ་སྲས་ཀྱི་སྔོན་དུ་འཕགས་ཡུལ་གྱི་རྩོད་པ་བྱེད་སྟངས་བོད་
ལ་དར་ཡོད་པས་སོ། འོ་ན་འཕགས་ཡུལ་གྱི་རྩོད་པ་བྱེད་སྟངས་ཏེ་ཇི་ལྟ་བུ་་་
ཞིག་གོ་སྙམ་ན། དེ་ནི་ལོ་རྒྱུས་འགའི་ཟུར་ནས་ཅུང་ཙམ་རྟོགས་ཐུབ་སྟེ། དེ་་་
ཡང་ཕྱི་རྒྱལ་མཁས་པ་ཞིག་གིས་བརྩམས་པ་རྒྱ་ཡིག་ནས་བསྒྱུར་བའི«
འཕགས་པ་ཀླུ་སྒྲུབ་ཀྱི་བྱུང་བ་བརྗོད་པ》ཞེས་པར་། ལམ་ཁར་མུ་སྟེགས་ཕྱི་པ་
རོལ་བ་དུ་མ་རྩོད་པས་ཚར་བཅད། ཅེས་དང་རྒྱ་ཡིག་ནས་བསྒྱུར་བའི«
འཕགས་པ་ཐོགས་མེད་དང་དབྱིག་གཉེན་གཉིས་ཀྱི་བྱུང་བ་བརྗོད་པ》།ཞེས་
པར། སྟོན་པ་མྱ་ངན་ལས་འདས་ནས་ལོ་དགུ་བརྒྱ་ལོན་པ་ན་བྲམ་ཟེ་ཕྱི་རོལ་
བ་ཞིག་བྱུང་། བིན་ཊ་ཥ་རིའི་ལྡིང་ཀ་ཞིག་ཏུ་གྲངས་ཅན་པའི་གཞུང《 སམ་་་
ཁྱ》 ལ་མཁས་པའི་ཀླུ་ཞིག་ཡོད་པ་ལ། ཕྱི་རོལ་བ་དེས་གྲངས་ཅན་པའི་གཞུང་
བསླབ་འདོད་ནས་ཀླུ་དེ་བཙལ་བར་སོང་། ཀླུ་དེ་བྲམ་ཟེའི་གཟུགས་སུ་སྤྲུལ་
ནས་རྩའི་སྤྱིལ་བུ་ཞིག་ཏུ་སྒོམ་གྱིན་བཞུགས་ཡོད་པ་ལ། ཕྱི་རོལ་བ་དེས་མེ་་་་
86

ཏོག་སླེ་སྣོད་གང་བཟུང་ནས་ཀླུ་ལ་བསྐོར་བ་བྱས་ནས་བསྟོད་ཚིག་ཕུལ་ཅིང་།
བསྟོད་པ་ཤོ་ལོ་ཀ་རེ་རེ་བཞིན་མེ་ཏོག་ཕུལ་ལ། ཀླུས་དགག་ལན་ཤོ་ལོ་ཀ་རེ་་
རེ་མཛད་དེ་མེ་ཏོག་ཚུར་འཕངས་སོ། དེ་ལྟར་སླེ་སྣོད་ཀྱི་མེ་ཏོག་གཏོར་ཚར་
རག་ཏུ་བསྟོད་ཚིག་དང་ཚིག་ལན་རེས་མོས་སུ་བྱས། སོང་དེ་ལྟར་བྱས་པས་་
ཕྱི་རོལ་བ་དེ་ཤེས་རབ་བརྩོན་པ་ཕུལ་དུ་བྱུང་བ་ཞིག་ཡིན་པར་ཤེས་ནས«
སམ་ཁྱ»ཁྲིད་པར་ཁས་བླངས། འོན་ཀྱང་ཕྱི་རོལ་བ་དེ་ང་རྒྱལ་ཆེ་བར་་་་་་
དགོངས་ནས་ཁོ་བོའི་གཞུང་འདི་ཚིག་གཅིག་ཀྱང་བཅའ་བཅོས་མི་བྱ་བའི་
མནའ་འབོར་དུ་བཅུག་ནས་གཞུང་བཤད་དོ། ཀླུ་ཡིས་གྲངས་ཅན་པའི་
གཞུང་བཤད་པ་ཕྱི་རོལ་པས་ཟིན་བྲིས་བཏབ་ཅིང་། ཁྲིད་ཚར་བ་ན་ཟིན་་་་་
བྲིས་ཀྱང་བཏབ་ཚར་འདུག་པས་ཀླུ་དེས་ཟིན་བྲིས་ལ་བལྟས་པ་ན། ནང་དོན་
ཁ་ཤས་བཅའ་བཅོས་བྱས་ཡོད་པར་མཐོང་ནས། བཅའ་བཅོས་བྱེད་མི་ཆོག་
ཅེས་མ་བཤད་དམ། ཁྱོད་ཀྱིས་ཁ་མ་བླངས་པར་འདུག་ཅེས་སྨྲས་པས། ཕྱི་རོལ་
བ་དེས་ཁྱེད་ཀྱིས་ཁྲིད་ཚར་རྗེས་བཅའ་བཅོས་བྱེད་མི་ཆོག་ཅེས་གསུངས་་་་
ཀྱང་ཁྲིད་པའི་སྐབས་སུ་བཅའ་བཅོས་བྱེད་མི་ཆོག་ཅེས་མ་གསུངས་ལ། ཁོ་་་
བོའི་འདི་འཁྲིད་སྐབས་ཀྱི་ཟིན་བྲིས་ཡིན་པར་མ་ཟད། དོན་དང་འགལ་བ་་་
ཅུང་ཟད་ཀྱང་མེད། འཕྲོ་ཕྱིན་ཆད་རང་བཟོས་བཅའ་བཅོས་མི་བྱེད་ལ།
གཞན་ལ་ཡང་བཅའ་བཅོས་བྱེད་དུ་མི་འཇུག་ཁྱེད་ཀྱིས་ཐུགས་དོག་གནང་
མི་དགོས་ཞེས་ཞུས་པས་ཀླུས་ཀྱང་ཟིན་བྲིས་གནང་ནས་ཕྱིར་འཁྱེར་དུ་
བཅུག་གོ། ཕྱི་རོལ་བ་དེ་གྲངས་ཅན་པའི་གཞུང་བསླབས་རྗེས་ང་རྒྱལ་སྐྱེས་
ནས་ད་སྐབས་འཇིག་རྟེན་ན་དར་ཆེ་བ་སངས་རྒྱས་པའི་གཞུང་ལས་ཡན་་་་་
མེད་ལ༦ སམ་ཁྱ》ལ་མཁས་པས《 ཁོ་བོའི་ཡན་ན་མེད་དོ་སྙམ》ཨ་ཡུར་ཙ་ཞེས་
པའི་ཡུལ་གྱི་རྩོད་གྲྭ་ཞིག་ཏུ་སོང་ནས་རྩོད་རྔ་བརྡུངས་ཤིང་། དེང་ཁོ་བོས་་་་
སངས་རྒྱས་པ་དང་རྩོད་པ་བྱེད་རྒྱུ་ཡིན་སུ་ཕམ་ན་དེའི་མགོ་བཅད་པར་བྱ་་
ཞེས་བསྒྲགས་སོ། །སྐབས་དེར་ལྷའི་བཤེས་གཉེན་མི་བཞུགས་ཤིང་། བུདྷ་མི་་
87

ཏཱ་གཞུང་ལ་མཁས་ཀྱང་བགྲེས་ཆེ་བས་རྩོད་པའི་ཁུར་དཀའ་ཚོད་དུ་ཡོད་
ཀྱང་ཁོང་གི་བསམ་པར་ཕྱི་རོལ་བ་འདི་ང་རྒྱལ་ཤིན་དུ་ཆེ་ཞིང་། འདིའི་རྩོད་
ཟླར་འོས་པའི་མཁས་པ་གཞན་ད་ལྟ་མེད་པས་ཁོ་བོས་རྩོད་པར་བྱའོ་སྙམ་མོ།
དེ་ལྟར་རྒྱལ་བོ་ལ་ཞུས་པས་རྒྱལ་པོས་ཁྱོད་ན་སོ་རྒས་པས་རྩོད་ནུས་སམ་
གསུངས་པས། སྐྱོན་མེད་གསུངས་ནས་རྩོད་པའི་དུས་བཏབ་བོ། དེ་ནས་རྩོད་
པའི་ར་བར་ཚོགས་པའི་དབུས་སུ་ཕྱི་རོལ་བ་དེས་ཁྱོད་ཀྱིས་དམ་བཅའ་འམ་
ཁོ་བོའི་གཟུང་ཞེས་དྲིས་པ་ན། སློབ་དཔོན་མི་ཏཱས་ངེད་ཅག་གི་གཞུང་ལུགས་
ཟབ་ཅིང་རྒྱ་ཆེ་བ་ཡིན་ལ། ཁྱེད་ཅག་གི་གཞུང་ས་སྒོང་དང་འདྲ་བས་རྒྱ་མཚོ་
དང་ཕྲད་པ་ཙམ་གྱིས་ཐོར་ཞིག་ཏུ་འགྲོ་བ་ལས་འོས་མེད་པས་ཁྱོད་རང་ཅི་
དགར་གྱིས་ཤིག་གསུངས། ཕྱི་རོལ་པས་ཁྱོད་ཁ་སྟབས་མ་མཐོ། རྩོད་པའི་གྲོས་
འདོན་མཁན་ཁོ་བོ་ཡིན་པས་ཁྱོད་ཀྱིས་གཞུང་ཚུགས་དང་ཁོ་བོས་དགག་་་་
པར་བྱའོ་ཟེར། དེ་ནས་སློབ་དཔོན་གྱིས་འོ་ན་ཁོ་བོས་འདུས་བྱས་ཐམས་ཅད་
སྐད་ཅིག་གིས་འཇིག་པའི་ཆོས་ཅན་ཡིན་པས་ཁྱབ་པ་ཁས་ལེན་པ་ཡིན་པས་
ཁྱོད་ཀྱིས་དགག་པ་ཐོངས་ཤིག་ཟེར་བ་ལ། ཕྱི་རོལ་པས་དེ་ལ་དཀའ་བ་ཅི་་་
ཡོད་ཅེས་གྲངས་ཅན་གཞུང་གི་ལུང་མང་དུ་དྲང་ནས་བཀག་པས་སློབ་
དཔོན་གྱིས་གྲངས་ཅན་པའི་གཞུང་མི་ཤེས་ཤིང་། ན་སོ་ཆེ་བའི་སྟབས་ཀྱིས་་
སྤོབས་པ་དབུལ་བས་ཁས་ལེན་མ་ཟིན་ཏོ། ། ཕྱི་རོལ་པས་ཁྱོད་བྲམ་ཟེའི་
རིགས་ཡིན་པས་གསོད་མི་རུང་ཡང་སུ་ཕམ་ན་དེའི་མགོ་གཅོད་པའི་དམ་་་་
བཅའ་བྱས་ཡོད་པས་ཆད་པ་མ་བཅད་ན་ག་ལ་རུང་ཟེར། སློབ་དཔོན་ལ་་་
ལྕག་གིས་བྲབས་ནས་ཁྲེལ་དགོད་བྱས་ཏེ་སོང་ངོ༌། །ཞེས་དང་སློབ་དཔོན་་་་
ཆོས་གྲགས་ཀྱི་ལོ་རྒྱུས་ཞེས་པར། དེ་ནས་སློབ་དཔོན་ལྷོ་ཕྱོགས་གཱ་ཀ་གུ་ཧ་་་
ཞེས་པའི་ཚོགས་འདུས་ཆེན་པོ་ཕོ་བྲང་དང་བཅས་ཡོད་ས་དེར་ཕེབས་ནས་
ཡུལ་དེའི་རྒྱལ་བོ་དྲུམ་རི་ཞེས་བྱ་བ་དེ་ལ་སྒོ་ཡིག་བཏབ་སྟེ་ཡུལ་འདི་ན་ང་
ལ་རྩོད་པར་ནུས་པ་སུ་ཡོད་གསུངས་པས་དེར་གཟེགས་ཟན་གྱི་གྲུབ་མཐའ་
88

འཛིན་པའི་མཁས་པ་ལྔ་བརྒྱ་འདུས་ཏེ་སློབ་དཔོན་ལ་རྩོད་པས་སློབ་དཔོན་
གྱིས་མཁས་པ་དེ་དག་ཐམས་ཅད་ཟླ་བ་གསུམ་གྱི་རིང་ལ་རྩོད་པས་ཕམ་པར་
མཛད་དེ་མཐའ་དག་སངས་རྒྱས་ཀྱི་བསྟན་པ་ལ་བཅུག །ཡུལ་དེའི་རྒྱལ་བོ་་་
འང་སློབ་དཔོན་གྱི་ཞབས་ལ་གཏུགས། སྙན་པའི་གྲགས་པའི་གཏམ་སྟོན་པ་
གཞོན་ནུ་རོལ་བ་འཁོར་དང་བཅས་པའི་སྙན་ལམ་དུ་སོན་པ་ན་རང་གི་
འཁོར་མཁས་པར་གྲགས་པ་ལྔ་བརྒྱ་ཁྲིད་ནས་གཱ་ཀ་གུ་ཧའི་ཚོགས་འདུས་་་
ཆེན་པོར་སོང་ངོ་། ཡུལ་དེའི་རྒྱལ་བོ་དྲུ་མ་རི་བུ་ལ་གཞོན་ནུ་རོལ་བས་བདག་
དང་ཆོས་གྲགས་གཉིས་རྩོད་ཀྱི་གལ་ཏེ་རྩོད་པའི་ངེད་རྒྱལ་ན་ཆོས་གྲགས་་་་
གསོད་དགོས་གལ་ཏེ་ཆོས་གྲགས་རྒྱལ་ན་རྒྱལ་པོས་བདག་གསོད་པར་མཛོད།
ཅེས་སྨྲས་པས་སློབ་དཔོན་གྱིས་གཞོན་ནུ་རོལ་བ་རྒྱལ་ན་བདག་གསོད་ཀྱང་
རུང་ཅི་དགར་མཛོད་ཅིག་བདག་རྒྱལ་ན་གཞོན་ནུ་རོལ་བ་སོགས་བྲམ་ཟེ་སུ་
དང་གནོད་པ་མེད་པར་མཛོད་ཅིག་གསུངས། དེ་ནས་རྩོད་པ་བྱས་སྐབས་
སྟོན་པ་གཞོན་ནུ་རོལ་བ་རང་གི་ཐུན་མིན་གྱི་དམ་བཅའ་ལྔ་བརྒྱ་བཞག་པ་
རེ་རེ་ལ་སློབ་དཔོན་ཆོས་ཀྱི་གྲགས་པས་གནོད་བྱེད་ཀྱི་རིགས་པ་ལྔ་བརྒྱ་རེ་་
རེ་ཕབ་པས་གཞོན་ནུ་རོལ་བས་དམ་བཅའ་རྣམས་ཕྱག་དར་རླུང་གིས་ཁྱེར་
བ་ལྟར་སོང་ནས་ཡིད་འཇིག་པ་དང་ཞུམ་བཞིན་འཁོར་དང་བཅས་སངས་་
རྒྱས་ཀྱི་བསྟན་པ་ལ་ཞུགས། རབ་ཏུ་བྱུང་སྟེ་ཆོས་བཞིན་དུ་སྐྱོང་བའི་དགེ་་་་
སྦྱོང་དུ་གྱུར་ཏོ། དེ་ནས་རྒྱ་གར་བྱང་ཕྱོགས་དཔལ་ལེཎྜར་མུ་སྟེགས་མཁས་པ་
སམ་ག་ར་ཨཱ་ཙརྱས་རྩོད་པ་བྱེད་དོ་ཞེས་འཕྲིན་བརྫངས་སོ། ནཱ་ལེཎྜའི་མཁས་
པ་རྣམས་ཀྱིས་དེ་མ་ཐག་ཁས་ལེན་མ་ནུས་པར་སང་ཕོད་བྱའོ་ཞེས་ཕྱི་དུས་་
བཏབ། དེ་ནས་ཡུལ་དེའི་པཎྜི་ཏ་རྣམས་ཀྱིས་རྒྱ་གར་ལྷོ་ཕྱོགས་ན་བཞུགས་་་
པའི་དཔལ་ཆོས་ཀྱི་གྲགས་པ་ལ་གསོལ་བ་བཏབ་པས་སློབ་དཔོན་གྱིས་ཀྱང་
ཞལ་གྱིས་བཞེས། དུས་ལ་བབ་པ་ན་སྤྱན་དྲངས། དེ་ནས་རྒྱལ་བོ་རབ་གསལ་་
གྱིས་ལཱ་ར་ན་སཱིར་ཕྱི་ནང་གི་མཁས་པ་ཐམས་ཅད་བསྡུས། རྩོད་པའི་སྐབས་་
89

རྒྱལ་བོ་འཁོར་དང་བཅས་པ་དཔང་དུ་བཙུགས། ཚོགས་པ་སྟོང་ཕྲག་དུ་མའི་
དབུས་སུ་ཁྲིའི་སྟེང་དུ་བཞུགས་ནས་རྩོད་ལ་ཞུགས་པ་ན་སམ་ག་ཨཱ་ཙརྱས་་་
གལ་ཏེ་ངེད་རྒྱལ་ན་ཁྱོད་རྣམས་མུ་སྟེགས་པའི་གྲུབ་མཐའ་ལ་ཞུགས་པའམ་
ཡང་ན་ཆུ་བོ་གངྒཱར་མཆོང་བ་གདམ་ཁ་གྱིས། ཁྱོད་ཉིད་རྒྱལ་ན་ཁོ་བོ་ཅག་ཆུ་
བོ་གངྒཱ་ལ་མཆོང་སྟེ་འཆི་བར་བྱེད་ཟེར་རོ། དེ་ནས་ཕྱི་ནང་གི་གྲུབ་མཐའི་
གནད་དོན་ལ་རྩོད་པས་སློབ་དཔོན་ཆོས་ཀྱི་གྲགས་པས་སམ་ག་ར་ཨཱ་ཙརྱ་་་
ལན་གྲངས་མང་བོའི་བར་དུ་ཕམ་པར་མཛད་དེ་མཐར་ཅང་མི་སྨྲ་བའི་་
བརྟུལ་ཞུགས་ལ་བཀོད་པར་མཛད། དེ་ནས་སམ་ག་ཨཱ་ཙརྱས་ཆུ་བོ་གངྒཱ་ལ་་
མཆོང་བར་བརྩམས་པ་ན་སློབ་དཔོན་གྱིས་སྙིང་བརྩེ་བའི་བཟློག་ཀྱང་མ་་་་
ཉན་པར་ཁོ་རང་གི་སློབ་མ་བྷ་ཎྜ་ཨཱ་ཙརྱ་ལ་མ་རྒྱལ་ཡང་རུང་ང་ཁྱོད་ཀྱིས་་་
བུར་སྐྱེ་བ་བླངས་ནས་འདི་རྣམས་ཕམ་པར་བྱའོ་ཟེར་ནས་གངྒཱར་མཆོང་སྟེ་
ཤིའོ། ཞེས་སོགས་གསལ་བ་ལས་སོ། གཞན་འཕགས་ཡུལ་གྱི་རྩོད་པ་བྱེད་་་
སྟངས་ཏེ་བོད་ལ་དར་བའི་ཚུལ་ཇི་ལྟར་རོ་སྙམ་ན། དེ་ནི་ཤར་ཕྱོགས་ཡུལ་གྱི་
ཟ་ཧོར་རྒྱལ་བོ་ཆེན་པོའི་སྲས་པོ་སློབ་དཔོན་བོ་དྷི་ས་ཏ་ཤཱནྟ་རཀྵི་ཏ་འམ་་་
མཁན་པོ་ཞི་བ་འཚོ་ཉིད་བོད་དུ་གདན་དྲངས་བ། དེས་འཕགས་ཡུལ་གྱི་རྩོད་
པ་བྱེད་སྟངས་སམ་ཤགས་བཀྱེ་ཚུལ་དེ་སྐབས་དེར་བོད་ལ་དར་བའི་མགོ་་་་
བརྩམས་ཟིན་པ་མཚོན་ཐུབ། དེ་ཡང་སྤྱིར་མཁན་པོ་མཆོག་ནི། རྩོད་པ་འམ་་་
ཤགས་བཀྱེ་བའི་ཐད་ནས་བོད་ཙམ་དུ་མ་ཟད། འཕགས་ཡུལ་ན་འང་འགྲན་
པའི་ཟླ་མེད་པ། ཉིད་ཀྱིས་གསལ་བར་གསུངས་བའི་ཚུལ་རྣམ་ཐར་ལས། གལ་
ཏེ་སངས་རྒྱས་པའམ་གཞན་པར་གྱུར་བ་སུ་ཞིག་ལ་འགྲན་ཟླ་འཚོལ་བ་ན་རྫུ་
འཕྲུལ་ནི། འཛམ་བུའི་གླིང་ན་པདྨ་སཾ་བྷ་ཉིད་ལས་ཆེ་བ་སུ་ཡང་མེད་པས། དེ་
དང་འགྲན་དུ་གཞུག་ལ། གཏན་ཚིག་ནི། བདག་དང་ཤགས་སུ་བཀྱེ་བ་ན། ད་
ལྟ་སའི་སྟེང་ན་ཁོ་བོ་ལས་མཁས་པ་མེད་པས་རྒོལ་བ་ཐམས་ཅད་ཚར་བཅད་
ནས། སངས་རྒྱས་བསྟན་པ་ཚུགས་ཤིང་བཙན་པོའི་དགོངས་པ་འགྲུབ།སོགས་
90

གསུངས་བའི་ཕྱིར་རོ། དེས་ན་དེ་ལྟ་བུའི་མཁས་པ་ཆེན་པོ་ཞིག་བོད་དུ་བྱོན་
པར་མ་ཟད་བོད་ཀྱི་བཙན་པོའི་མདུན་ནས་རང་ལ་དེ་འདྲའི་ཡོན་ཏན་ཆེན་
པོ་ཡོད་པ་འང་ཁས་བླངས་ཟིན་པས་ཁོང་གི་ཤུགས་རྐྱེན་བོད་མིར་མི་ཐེབ་པ་
མི་སྲིད་ལ་ལྷག་ཏུ་ཁོང་ནི་སྐབས་དེའི་བོད་ཀྱི་མཁན་པོ་འང་ཡིན་ཕྱིར་འཆད་
ཁྲིད་ཀྱི་སྐབས་སུ་དེ་འདྲའི་གནས་ས་ཚུལ་མང་ང་བོ་གསུངས་ཡོད་པ་འང་གྲུབ་་་་
པས་ཁོ་བོའི་སྐབས་དེར་བོད་ལ་དར་བའི་མགོ་བརྩམས་ཟིན་པ་མཚོན་ཐུབ་
ཅེས་བཤད་དོན་ཡང་དེ་ཡིན་ནོ། རྗེས་སུ་ནང་བསྟན་པའི་ལྟ་བའི་ཐད་དུ་
ལོག་སྨྲ་མཁན་གྱིས་རྒོལ་བ་བྱས་ཚེ་སྔོན་མཁན་པོ་ཉིད་ཀྱིས་ལུང་བསྟན་པ་་་
ལྟར། ཉིད་ཀྱི་སློབ་མ་སློབ་དཔོན་ཀ་མ་ལ་ཤཱི་ལ། གདན་དྲུང་སྟེ་བསྟན་པ་་་
དཔང་དུ་བཞག་ནས་དངོས་སུ་རྩོད་པ་བྱས་མཐར། རིམ་གྱིས་པའི་ལྟ་བ་་་་་
འཛིན། མཁན་ཀ་མ་ལ་ཤཱི་ལ། རྒྱལ་བ་སོགས་ཀྱི་གནས་ཚུལ་དངོས་བྱུང་མྱོང་་
ཡོད་པ་རེད། དེས་ན་ལྟ་བ་མི་འདྲ་བ་གཉིས་ཀྱི་བསྟན་པ་དཔང་དུ་བཞག་་་་
ནས་རྩོད་པ་བྱས་པའི་སྐབས་འདི་ནི། འཕགས་ཡུལ་གྱི་རྩོད་པ་བྱེད་སྟངས་ཀྱི་
རྣམ་པ་དང་བཅས་པ་བོད་དུ་དར་བའི་སྐབས་ཡིན་ལ་འཕགས་ཡུལ་ཀྱི་རྩོད་
པ་བྱེད་སྟངས་ཀྱི་ལམ་ལུགས་འཕེལ་རྒྱས་ཀྱི་རྨང་གཞི་གྲུབ་པའི་སྐབས་ཀྱང་
ཡིན་ནོ། ཕྱིས་སུ་འདིའི་རྐྱེན་གྱིས་འཕེལ་རྒྱས་སུ་སོང་བའི་ཚུལ་རྒྱས་པར་
བཤད་དཀའ་ཡང་རྔོག་བློ་ཡབ་སྲས་ཀྱི་སྐབས་སུ་འདིའི་རྒྱུན་ཉམ་མེད་དུ་་་་
ཡོད་པ་དང་ས་པན་གྱིས་འཕྲོག་བྱེད་དགའ་བོར་རྩོད་པ་བྱས་པ་སོགས་ལས་
རྗེས་སུ་དཔག་ན་དེའི་སྔོན་དུ་འཕེལ་རྒྱས་བྱུང་ཡོད་པ་འང་རྟོགས་པར་
འགྱུར་རོ། དེས་ན་ཁོ་བོའི་སྐུབ་འདིར་དོན་དངོས་ལས་འཕྲོས་ཏེ་རྩོད་པ་བྱེད་
སྟངས་མི་འདྲ་བ་གཉིས་སོགས་ཡོད་པའི་རྒྱུ་མཚན་གླེང་དོན་ད་ལྟ་དར་ཁྱབ་
ཆེ་བའི་ཆ་རྣམས་འཕེལ་རྒྱས་སུ་གཏོང་བ་དང་དར་ཁྱབ་མི་ཆེ་བའི་ཕྱོགས་
རྣམས་ཞིབ་འཇུག་དང་དཔྱད་པའི་སྒོ་ནས་གཏན་ལ་འབེབ་ཆེད་དུ་འོ། ལྔ་བ་
ནི། བདག་གིས་བསྡུས་གཞུང་ཞེས་པའི་མིང་ཙམ་ཐོས་མ་མྱོང་བའི་སྐབས་སུ་
91

འང་ཚད་གཞུང་མང་བོ་ཞིག་ལ་སྦྱང་བ་བྱེད་མྱོང་། རྗེས་སུ་འདིའི་སྐོར་གྱི་་་་
གནས་ཚུལ་ཐར་ཐོར་ཐོས་པ་ལ་རྐྱེན་བྱས་ཏེ་བསྡུས་གྲྭར་སྦྱང་འདོད་ཀྱིས་
བསམ་པས་དྷི་ཚའི་བཤད་གྲྭ་ལ་ཞུགས་ཤིང་དགེ་བཤེས་རྡོ་རམས་པ་ཨ་ཁུ་་་
ལུང་རིགས་རྒྱ་མཚོའི་མདུན་ནས་བསྡུས་གཞུང་ལེགས་བཤད་ཉི་ཟེར་ལ་སྦྱང་
བ་ཆལ་ཆོལ་ཙམ་བྱས། ཕྱིས་སུ་ཕ་ཡུལ་དུ་དཔེ་མཚམས་ཤིག་ལ་བསྡད་སྐབས་
སྔོན་དུས་སུ་འདི་ལ་སྦྱང་བ་ཙམ་བྱས་མྱོང་བའི་བག་ཆགས་ཀྱི་རྒྱུ་དང་འདིའི་
སྐོར་གྱི་དཔྱད་ཡིག་གང་མང་ཀློགས་པའི་རྐྱེན་བྱས་ཏེ་བསྡུས་གྲྭའི་བཤད་པ་
ཉུང་བསྡུས་ཞེས་པ་འདི་བྲིས་པ་ཡིན། འོན་ཀྱང་རང་ལ་སྐྱེས་སྦྱང་གི་མཁྱེན་་
རབ་དབུལ་ཞིང་མ་རིག་པའི་རྨོངས་ཆ་ལྡན་སྟབས་འདིའི་སྐོར་ལ་ནོར་
འཛོལ་མི་ཉུང་བ་ཡོད་སྲིད་པས་རྒྱ་ཆེའི་ཀློགས་པ་པོའི་མཛུབ་མོའི་རི་སྟོན་་་
བྱེད་པར་ཐུགས་རྗེ་མི་ཆུང་ཞུ། གཞན་བྲིས་རྩོམ་འདིའི་དཔྱད་གཞིའི་ཡིག་ཆ་
གཙོ་བོ་ནི། མཁས་གྲུབ་རྗེས་མཛད་པའི་སྡེ་བདུན་རྒྱན་ཡིད་ཀྱི་མུན་སེལ་དང་
བསེ་ངག་དབང་བཀྲ་ཤིས་ཀྱིས་མཛད་པའི་ཚད་མའི་དགོངས་འགྲེལ་གྱི་་་་་
བསྟན་བཅོས་ཆེན་པོ་རྣམ་འགྲེལ་གྱི་དོན་གཅིག་ཏུ་དྲིལ་བ་བློ་རབ་འབྲིང་ཐ་
གསུམ་དུ་སྟོན་པ་ལེགས་བཤད་ཆེན་པོ་མཁས་པའི་མགུལ་རྒྱན་སྐལ་བཟང་་
རེ་བ་ཀུན་སྐོང་མི་ཕམ་པས་མཛད་པའི་དབུ་མ་རྒྱན་གྱི་འགྲེལ་བ་འཇམ་་་་
དབྱངས་བླ་མ་དགྱེས་པའི་ཞལ་ལུང་མཁས་དབང་དགེ་ཆོས་ཀྱིས་མཛད་པའི་
ཀླུ་སྒྲུབ་དགོངས་རྒྱན་བོད་རྒྱ་ཚིག་མཛོད་ཆེན་མོ་སོགས་ཡིན་ནོ། །མཐར་བློ་་
དམན་གཞོན་སྐྱེས་རྣམས་ཀྱིས་བསྡུས་གྲྭའི་དོན་མ་རྟོགས་པ་རྟོགས་པ་དང་་
རྟོགས་ཟིན་པ་མི་ཉམ་གོང་དུ་འཕེལ་བའི་རྒྱུར་གྱུར་ཅིག།།།།
ཟབ
92 --

རིགས་ལམ་གྱི་རྣམ་བཞག་ཉུང་བསྡུས།
དེ་ཡང་འདིར་རིགས་ལམ་དཔག་ག་བ་བསམ་མེ་ཏོག་སོགས་ལ་གཞིར་བྱས་
དེའི་སྟེང་རང་བློའི་ནུས་པར་བསྟེན་ཏེ་ཕྱོགས་བསྒྲིགས་བྱས་པའི་རིགས་ལམ་
གྱི་རྣམ་བཞག་ཉུང་ངུ་འམ་ཐོར་བུ་ཞིག་ཕྱི་རབས་པའི་ཆེད་དུ་སྤྲོ་བ་ལ་འདི་
ལྟ་སྟེ། རྟ་དཀར་བོའི་ཁ་དོག་ཆོས་ཅན། ལྡན་མིན་འདུ་བྱེད་དུ་གྱུར་བའི་རྟ་
དཀར་བོའི་ཁ་དོག་ཡིན་པར་ཐལ། མིང་ཡིན་པའི་ཕྱིར། མ་གྲུབ་ན་སླ། མ་ཁྱབ་
ན་ཁྱབ་པར་ཐལ། མངོན་པའི་བསྟན་བཅོས་ཀྱི་དགོངས་པ་ཡིན་པའི་ཕྱིར།
འདོད་ན། རྟ་དཀར་བོའི་ཁ་དོག་ཆོས་ཅན། གཟུགས་སུ་གྱུར་བའི་རྟ་དཀར་་་་
བོའི་ཁ་དོག་ཡིན་པར་ཐལ།གཟུགས་ཡིན་པའི་ཕྱིར།མ་གྲུབ་དང་མ་ཁྱབ་ལ་སླ།
འདོད་ན། གཟུགས་དང་ལྡན་མིན་འདུ་བྱེད་གཉིས་ཀའི་གཞི་མཐུན་ཡོད་་་་
པར་ཐལ། རྟ་དཀར་བོའི་ཁ་དོག་དེ་ཡིན་པའི་ཕྱིར། མ་གྲུབ་ན། རྟ་དཀར་བོའི་
ཁ་དོག་ཆོས་ཅན། དེ་གཉིས་ཀའི་གཞི་མཐུན་ཡིན་པར་ཐལ། ལྡན་མིན་འདུ་་་
བྱེད་དུ་གྱུར་བའི་རྟ་དཀར་བོའི་ཁ་དོག་ཡིན་པ་གང་ཞིག །གཟུགས་སུ་གྱུར་་
བའི་རྟ་དཀར་བོའི་ཁ་དོག་ཀྱང་ཡིན་པའི་ཕྱིར། འདོད་ན། གཟུགས་དང་ལྡན་
མིན་གཉིས་ཀའི་གཞི་མཐུན་མེད་པར་ཐལ། དེ་གཉིས་ཐ་དད་ཡིན་པའི་ཕྱིར།
མ་གྲུབ་ན།དེ་གཉིས་ཐ་དད་ཡིན་པར་ཐལ།དེ་གཉིས་འགལ་བ་ཡིན་པའི་ཕྱིར།
སོགས་འཕེན་ནོ། ཡང་སྒྲ་མ་ཡིན་པའི་དངོས་པོ་མེད་པར་ཐལ། སྒྲ་མ་ཡིན་
པའི་ཀ་བུམ་སོགས་རེ་རེ་ནས་མེད་པའི་ཕྱིར། མ་གྲུབ་ན། སྒྲ་མ་ཡིན་པའི་ཀ་་་
བུམ་སོགས་རེ་རེ་ནས་མེད་པར་ཐལ། སྒྲ་མ་ཡིན་པ་རྟག་པ་ཡིན་པའི་ཕྱིར།
སོགས་དང་། ཤེས་བྱའི་བུམ་པ་ཡོད་པར་ཐལ། ཤེས་བྱའི་དངོས་པོ་ཡོད་པའི་་
ཕྱིར། འདོད་ན། ཡོད་པའི་བུམ་པ་ཡོད་པར་ཐལ། ཤེས་བྱའི་བུམ་པ་ཡོད་པའི་
93

ཕྱིར། མ་ཁྱབ་ན་ཁྱབ་པར་ཐལ། ཤེས་བྱ་དང་ཡོད་པ་དོན་གཅིག་ཡིན་པའི་ཕྱིར།
འདོད་ན། ཡོད་པའི་ཕ་མ་ཡོད་པར་ཐལ། ཡོད་པའི་བུམ་པ་ཡོད་པའི་ཕྱིར།
འདོད་ན། ཡོད་པའི་ཕ་མ་མེད་པར་ཐལ། ཡོད་པ་རྟག་པ་ཡིན་པའི་ཕྱིར། དེ་་་
བཞིན་དུ་ཤེས་བྱའི་བུམ་པ་མེད་པ་མེད་པར་ཐལ། ཤེས་བྱ་རྟག་པ་ཡིན་པའི་
ཕྱིར། སོགས་དང་། སྐྱེས་བུ་ཡིན་ན་ངག་སྨྲ་བའི་ཁྱབ་པར་ཐལ། ངག་སྨྲ་ན་སྐྱེས་
བུ་ཡིན་པའི་ཁྱབ་པའི་ཕྱིར། མ་གྲུབ་ན། དེར་ཐལ། འཕྲུལ་ལྡེ་ལས་སྐྱེས་བུ་ཡིན་
པར་ཐལ། ངག་སྨྲ་བའི་ཕྱིར་གསུངས་བའི་ཕྱིར། འདོད་ན། ཡོད་པའི་སྐྱེས་བུ་་
ཆོས་ཅན། ངག་སྨྲ་བར་ཐལ། སྐྱེས་བུ་ཡིན་པའི་ཕྱིར། འདོད་ན། ཡོད་པའི་སྐྱེས་
བུ་ཚོས་ཅན།ངག་མི་སྨྲ་བར་ཐལ།ཡོད་པའི་སྐྱེས་བུ་མེད་པའི་ཕྱིར། མ་གྲུབ་ན།
ཡོད་པའི་སྐྱེས་བུ་མེད་པར་ཐལ་ཡོད་པ་རྟག་པ་ཡིན་པའི་ཕྱིར། སོགས་ཀྱང་
འཕེན་ནོ། དེས་ན་སྔོན་མའི་མཇུག་ཏུ་བཀོད་པ་འདི་དག་ཁོ་བོའི་བློ་གསལ་་
རྣམས་ལ་སྤྲོ་བ་བསྐྱེད་ཆེད་བཀོད་པ་མ་གཏོགས་དོན་དང་མི་མཐུན་པའི་ཆོ་
ཤིན་དུ་མང་ན་ཡང་དགེ་ལུགས་པའི་བསྡུས་གཞུང་ལ་སྦྱངས་སྐབས་སྒྲའི་་་་
ལྡོག་པ་འཇོག་སྐབས། སྒྲ་འཇོག་པ་དང་། སྤྱིར་སྒྲའི་ལྡོག་པ་རྟག་པ་ཡིན་པ།
ཡོད་པའི་རྫས་ཡོད་པར་གསུངས་ན་ཡང་། ཡོད་པ་རྟག་པ་ཡིན་པ། སོགས་ལ་
འདི་ལྟར་བྲིས་སོ ཡང་གཟུགས་དང་དངོས་པོ་གཉིས་ཀྱི་མཚན་གཞི་མེད་་
པར་ཐལ། གཟུགས་དང་དངོས་པོ་གཉིས་ཀྱི་མཚན་ཉིད་མེད་པའི་ཕྱིར།
འདོད་ན། གཟུགས་དང་དངོས་པོ་གཉིས་ཀྱི་མཚན་གཞི་ཡོད་པར་ཐལ། བུམ་
པ་དེ་གཟུགས་དང་དངོས་པོ་གཉིས་ཀྱི་མཚན་གཞི་དེ་ཡིན་པའི་ཕྱིར། མ་གྲུབ་
ན། དེར་ཐལ། གཟུགས་ཀྱི་མཚན་གཞི་ཡིན་པ་གང་ཞིག །དངོས་པོའི་མཚན་་་་
གཞི་འང་ཡིན་པའི་ཕྱིར། གོང་གི་རྟགས་དེ་ལ་མ་ཁྱབ་ན། གཟུགས་དང་དངོས་
པོ་གཉིས་ཀྱི་མཚན་གཞི་ཡོད་པར་ཐལ། མ་ཁྱབ་པ་དེའི་ཕྱིར། འདོད་ན།
གཟུགས་དང་དངོས་པོ་གཉིས་ཀྱི་མཚན་ཉིད་ཡོད་པར་ཐལ། མཚན་གཞི་་་་
ཡོད་པ་དེའི་ཕྱིར། མ་ཁྱབ་ན། ཁྱབ་པར་ཐལ། མཚན་མཚོན་གཞི་གསུམ་ཕན་་
94

ཚུན་ཁྱབ་མཉམ་ཡིན་པའི་ཕྱིར། མ་གྲུབ་ན། དེར་ཐལ། བསྡུས་གཞུང་ཐམས་་་
ཅད་ན་གསལ་བའི་ཕྱིར། སོགས་འཕེན་ནོ། ཡང་བུམ་པ་ཆོས་ཅན། ཤེས་པ་མ་
ཡིན་པར་གྱུར་བའི་མིག་ཤེས་ཀྱི་གཟུང་བྱ་ཡིན་པར་ཐལ། ཤེས་པ་མ་ཡིན་པ་
གང་ཞིག །མིག་ཤེས་ཀྱི་གཟུང་བྱ་ཡིན་པའི་ཕྱིར། འདོད་ན།བུམ་པ་ཆོས་ཅན།
ཤེས་པ་མ་ཡིན་པར་གྱུར་བའི་མིག་ཤེས་ཀྱི་གཟུང་བྱ་མ་ཡིན་པར་ཐལ། ཤེས་
པ་མ་ཡིན་པར་གྱུར་མིག་ཤེས་མེད་པའི་ཕྱིར། དེར་ཐལ། མིག་ཤེས་ཡིན་ན་་་་
ཤེས་པ་ཡིན་པར་གྱུར་བའི་མིག་ཤེས་ཡིན་པའི་ཁྱབ་པའི་ཕྱིར། སོགས་དང་།
ཡང་སྒྲ་ཡིན་ན། སྒྲའི་སྐྱེ་མཆེད་ཡིན་པའི་ཁྱབ་པར་ཐལ། གཟུགས་ཡིན་ན།
གཟུགས་ཀྱི་སྐྱེ་མཆེད་ཡིན་པའི་ཁྱབ་པའི་ཕྱིར། མ་གྲུབ་ན། དེར་ཐལ། རིགས་་
ལམ་དཔག་བསམ་མེ་ཏོག་ལས་ དེས་ན་སྐྱེ་མཆེད་ལྔར་ཕྱེ་བའི་གཟུགས་དང་
གཟུགས་ཀྱི་སྐྱེ་མཆེད་དོན་གཅིག །ཅེས་གསུངས་བའི་ཕྱིར། མ་ཁྱབ་ན། ཁྱབ་་་
པར་ཐལ། བསྡུས་གཞུང་ལས། སྒྲ་དང་སྒྲའི་སྐྱེ་མཆེད་དོན་གཅིག་པར་
གསུངས་པའི་ཕྱིར། འདོད་ན། དུས་མཐའི་སྐད་ཅིག་མའི་ངོ་བོར་གྱུར་བའི་སྒྲ་
ཅན།སྒྲའི་སྐྱེ་མཆེད་ཡིན་པའི་ཁྱབ་པར་ཐལ། སྒྲ་ཡིན་པའི་ཕྱིར།འདོད་ན།
དུས་མཐའི་སྐད་ཅིག་མའི་ངོ་བོར་གྱུར་བའི་སྒྲ་ཆོས་ཅན། རྣ་ཤེས་ཀྱི་གཟུང་
བྱབྱ་ཡིན་པར་ཐལ། སྒྲའི་སྐྱེ་མཆེད་ཡིན་པའི་ཁྱབ་བའི་ཕྱིར།འདོད་མི་ནུས་ཏེ།
རྣ་ཤེས་ཀྱི་གཟུང་བྱ་མ་ཡིན་པའི་ཕྱིར། སོགས་འཕེན་པའམ་སྤྲོ་བར་བྱའོ།
གཞན་ཁོ་བོའི་ཁྱབ་བ་ཁས་དང་། རྟགས་ཁས། སོགས་འདིར་བརྗོད་མེད་ཀྱང་
གང་གི་མཚམས་སུ་འགོད་དགོས་པ་མཁྱེན་པར་གྱིས་ཤིག །ཅེས་པའང་ཚད་
མ་སྨྲ་བ་ཡེ་ཤེས་རྒྱ་མཚོ་ནས། ཕ་ཡུལ་དུ་སྡོད་སྐབས་ཉིན་གཅིག་གི་སྔ་དྲོར་་་
དཔེ་ཀློགས་དང་ཕྱི་དྲོར་ཤར་བྲིས་བྱས་སོ།།
95

ཚད་མ་རིག་པའི་མ་འོང་གླེང་བ།
'ཡང་ཚད་མ་ཞེས་པའི་ཐ་སྙད་དང་དོན་འདི་བོད་ལ་དར་ཁྱབ་ཤིན་
དུ་ཆེ་ན་འང་ང་ཚོའི་རིག་གནས་འདིའི་ངོ་བོ་ངོས་འཛིན་བྱེད་ལུགས་ནི་
དངོས་གནས་ཡ་མཚར་བ་ཞིག་རེད། ཁོ་བོའི་བྲིས་རྩོམ་གཞན་ནས་གླེང་མྱོང་
བ་ལྟར་པདྨ་འབྱུང་གནས་སོགས་ཀྱི་སྐབས་སུ་ཐར་བ་དོན་གཉེར་མཁན་དུ་
གྲགས་པ་དུ་མ་ཞིག་མཆིས་མོད་དེ་དག་གི་ཉམས་སུ་ལེན་ཆོས་ཚད་མར་
འབྲེལ་བ་མེད་པ་ལོ་རྒྱུས་སུ་གསལ་བོ་ཡིན་པ་དང་། མི་ལ་རས་པའི་རྣམ་
མགུར་ལས། མི་ལའི་ཞལ་ནས། ངས་ཁྱེད་ལུགས་ཀྱི་ཚད་མ་དེ་མི་ཤེས་ཏེ་ང་
རང་གི་ལུགས་ཀྱི་ཚད་མ་ཚེ་སྟོད་བླ་མ་ཚད་མ་ལ། གདམས་ངག་ཚད་མ་ཞུས།
སྙིང་རུས་ཚད་མས། རི་ཁྲོད་ཚད་མར་བསྒོམས་པས། རང་ལ་དྲོད་རྟགས་ཚད་
མ་སྐྱེས་ཕྱིར། དད་ཅན་གྱི་ཡོན་བདག་ཚད་མའི་མཆོད་གནས་ཚད་མར་ཁུར་
བས། ཁྱེད་ལོ་འདོད་ཀྱི་སྟོན་པ་ཚད་མས།ཕྲག་དོག་ཚད་མ་བྱེད་ཅིང་འདུག་སྟེ།
དམྱལ་བ་ཚད་མར་སྡུག་བསྔལ་ཚད་མ་མྱོང་དོགས་མཛོད། དེ་མིན་ཚད་མའི་
ཚོད་མ། ངས་མི་ཤེས། སོགས་གསལ་བ་འདི་གཞིར་བཟུང་བ་སོགས་བྱས་ཏེ་་
དཔྱད་ན་སྤྱིའི་ཆ་ནས་ཚད་མ་རིག་པ་ནི་ང་ཚོའི་འཁོར་བར་མཁོ་བའི་རིག་་
པ་དང༌། ཕྱི་རོལ་བའི་རིག་པ་དང་ཆ་འདྲ་བ་ཞིག་ལ་ངོས་བཟུང་ཟིན་ཞེས་
བཤད་ཆོག ། རྒྱུ་མཚན་གཉིས་ཏེ། གཅིག་ནི། ཐར་བ་འམ་མྱང་འདས་བསྒྲུབ་་་
མཁན་རྣམས་ལ་རིག་པ་འདི་མཁོ་མེད་ཡིན་པའི་ཕྱིར་དང་། གཉིས་ནི། ཡང་་
མི་ལའི་ཞལ་མགུར་ལས། དོན་མེད་ཚིག་གི་སྟོང་སྒྲ་ལ། །བདེན་པར་མ་འཛིན་
སྟོན་ཆེན་རྣམས། །ཚིག་ཐོ་སྙད་མུ་སྟེགས་པས་ཀྱང་ཤེས། །རྟོག་པ་ཚིག་ཕྱིར་་་
འབྲངས་འབྲངས་ནས། །ཚེ་སུམ་ཉིས་ཟད་པ་མ་ཚོར་འདུག །དེ་བས་བདག་་
96

འཛིན་འགོང་བོ་ཐུལ། །ཚིག་ལ་ཚིག་སྐྱེས་ལབ་མི་ཁོམ། །ཚད་མའི་ཆོད་མ་ངས་
མི་ཤེས། །ཞེས་སོགས་གསུངས་བས་འགྲུབ་བོ། དེས་ན་འདི་དག་ལ་རྐྱེན་བྱས་་
ཏེ་སྔོན་གྱི་ནང་བའི་གྲུབ་མཐའ་སྨྲ་བ་ཕལ་ཆེ་བར་ལྟ་ཚུལ་འདི་ལྟ་བུ་ཡོད་་་
པའང་རྗེ་ཙོང་ཁ་བས་མཛད་པའི་རྟོགས་བརྗོད་འདུན་ལེགས་མར། བྱང་
ཕྱོགས་འདི་ན་ཚད་མའི་གཞུང་ལུགས་ལ། །སྦྱངས་དང་མ་སྦྱངས་དུ་མའི་་་
མགྲིན་གཅིག་ཏུ། །མདོ་དང་སྡེ་བདུན་ཀུན་ལ་བྱང་ཆུབ་ཏུ། །བགྲོད་པའི་
ཉམས་ལེན་རིམ་པ་ཡོད་མིན་ཟེར། །སོགས་གསུངས་བ་ལས་གསལ་ལོ། །འདི་་
ནས་ཤེས་དགོས་པ་ཞིག་ནི། བོད་སྔོན་བྱོན་མཁས་པ་ཀུན་གྱིས་བཤད་ཚུལ་་་
འདི་ལྟར་མིན་ཏེ་དགེ་ལུགས་པའི་ཤིང་རྟའི་སྲོལ་འབྱེད་མཁན་རྗེ་རིན་པོ་ཆེ་
ཉིད་ཀྱིས་ལམ་སྒྲིགས་སོགས་ཀྱི་སྐབས་སུ། ཚད་མ་ལ་སྐྱེས་བུ་གསུམ་གྱི་ལམ་་
རིམ་བཞག་ཏུ་ཡོད་པ་དང་དེ་ཐར་བ་དོན་དུ་གཉེར་མཁན་ཚོར་མཁོ་ཕྱིར་་་
ནང་ཆོས་རིག་པའི་སྡེ་སྣོད་ལས་མངོན་པའི་སྡེ་སྣོད་ཀྱི་ཁུངས་སུ་གཏོགས་པ་
སོགས་གསུངས་ཡོད་པའི་ཕྱིར་རོ། ད་ལྟ་རིག་གནས་གསར་རྙིང་གཉིས་ཀྱི་་་
འགྲན་རྩོད་ཚ་འུར་ངང་སྤེལ་བཞིན་པའི་སྒང་འདིར་ཚད་མ་རིག་པའི་མ་་་་
འོང་བའི་མདུན་ལམ་ལམ་ལ་བསམ་གཞིགས་བཏང་མེད་ཀྱང་སྲིད་དཔལ་་་
ཆོས་ཀྱིས། གྲགས་པས་རྣམ་འགྲེལ་ལས། སྟོན་པ་ཚད་བསྒྲུབས་ཀྱི་ལེའུ་བསྟན་
པ་དང་། རྒྱ་བོད་མཁས་པ་ཚད་གཞུང་རྣམས་སུ་སྐྱེ་བ་སྔ་ཕྱི་བསྒྲུབས་བྱེད་ཀྱི་
རིག་པའི་རྣམ་བཞག་རྒྱས་པར་བསྟན་པ་སོགས་དང༌། གཞན་ཕྱི་རོལ་བ་རྟག་
སྨྲ་མཁན་རྣམས་ཀྱིས་ཚད་གཞུང་དག་ལས་ཐར་བ་སོགས་ཡོད་པར་འདོད་
པའི་རིག་པ་དང་། ཆད་སྨྲ་མཁན་རྣམས་ཀྱིས་ཚེ་འདི་ཙམ་ལས་མེད་པར་་་༌་
སྙམ་པའི་རིག་པ་བཀོད་པ་སོགས་ལ་དཔྱད་ན། ཚད་མ་རིག་པ་ནི། གྲུབ་་་་་
མཐའ་སྨྲ་བ་ཚོའི་རང་ལུགས་ཀྱི་ཐར་བ་འམ་ཡང་ན་དམིགས་ཡུལ་མཐར
ཐུག་པ་འགྲུབ་ཆེད་དུ་དང་ལེན་བྱས་པའི་རིག་པ་ཞིག་ལས་འཚོ་གནས་
འཕེལ་རྒྱས་ལ་མཁོ་བའི་རིག་གནས་ཞིག་མ་ཡིན་པ་རྟོགས་སླ་བར་སྣང་།
97

དེའི་ཕྱིར་མ་འོངས་པ་ན་ཚན་རིག་དང་དམངས་གཙོ་སོགས་ལས་གྲུབ་པའི་
རིག་གནས་གསར་བའི་ཆ་རྣམས་བོད་ཡུལ་ལ་དར་ཁྱབ་འབྱུང་སྐབས་དེར་
ལྐོག་གྱུར་དང་ཡིད་ཆེས་སོགས་ལ་བསྟེན་པའི་ཚད་མ་རིག་པར་དེའི་ཕྱོགས་
ནས་མདུན་ལམ་གཏན་ནས་མེད་པའང་ཚིག་ཐག་བཅད་ནས་བཤད་ཐུབ་་་
འོན་ཀྱང་ཕྱོགས་གཞན་ཞིག་ནས་ཐར་བ་དོན་གཉེར་མཁན་དག་དང་སྲོལ་་
རྒྱུན་རིག་པའི་དགེ་སྐྱོན་དཔྱོད་མཁན་རྣམས་གཞན་ལུགས་ཚར་གཅོད་ལ་་་
དཔའ་བའི་རྟོག་གེ་བའི་སྡེ་སོགས་ལ་རིག་གནས་འདི་དགོས་མཁོ་ཆེ་ཕྱིར་་་
དེའི་ཐད་དུ་དགེ་མཚན་ཡང་མི་ཉུང་བ་ཞིག་ཡོད་པར་མངོན་ནོ། །ཞེས་པ་་་་
འདི་འང་ཚད་མ་སྨྲ་བ་ཡེ་ཤེས་རྒྱ་མཚོ་ནས་ཕ་ཡུལ་ན་གཞུང་རིང་མོའི་ཆུ་་་་
འགྲམ་དུ་ལེགས་པར་བྲིས་པའོ།།
98 .

ཚད་མའི་བཤུད་ལམ་ལ་ཕྱིར་ལྟ་
ཐེངས་གཅིག་བྱས་པ།
གནས་ལུགས་ཀྱི་གཟི་འོད་འབར་ལ་བདེན་དོན་གྱི་ངང་ཚུལ་བརྟན་་་་་
པའི་ཚད་མ་རིག་པ་ནི་གྲུབ་མཐའ་སྣ་ཚོགས་ཀྱིས་རང་རང་གི་ལྟ་ཚུལ་འདོན་
པ་ལ་མེད་མི་རུང་བའི་ལག་ཆ་གཙོ་བོ་ཞིག་ཡིན། སྔོན་མི་རྣམས་ཀྱིས་ཚེ་ལོ་པ་
གྲངས་མེད་ཐུབ་སྐབས་དྲང་སྲོང་སེར་སྐྱར་འབོད་པའི་ཐ་སྙད་གཙོར་འཛིན་
ཀྱིས་སྟོན་པ་ཞིག་བྱོན་ཏེ་ཚད་མ་གསུམ་དང་མདོ་བདུན་ཞེས་སུ་གྲགས་པའི་
གཞུང་ལུགས་འགའ་གསར་རྩོམ་བྱས་པར་སྨྲ། གཞུང་དེ་དག་གིས་བརྗོད་བྱ་
གཙོ་བོ་ངོས་ཟིན་པ་དཀའ་མོད་ཕལ་ཆེ་བའི་འདོད་ལུགས་ལྟར་ན་གྲངས་་་
ཅན་པ་ཞེས་ད་ལྟ་བོད་ཡུལ་གྱི་ཡིག་ཆ་དག་ན་ཡོངས་སུ་གྲགས་པའི་གྲུབ་་་་
མཐའ་དེའི་ལྟ་སྒོམ་སྤྱོད་གསུམ་གཏན་ལ་ཕབ་པ་ཞིག་ཡིན་པར་འདུག
སྐབས་དེའི་གནས་བབས་ཀྱི་དབང་གིས་ཚད་མ་དར་ཁྱབ་ཧ་ཅང་ཆེ་ལ་ཐ་ན་
འདོད་མོས་ཞིག་ལའང་ཚད་མའི་རྒྱབ་སྐྱོར་ཡོད་ན་བདེ་བླག་ངང་འགྲུབ་
ཐུབ་པས་ཚད་དུ་སླེབ་ཡོད་ཕྱིར་སེར་སྐྱའི་རྗེས་སུ་སྟོན་པ་བགྲང་ཡས་པ་བྱོན་
ནས་ལྟ་ཚུལ་དང་རང་ལུགས་འཇོག་བྱེད་ཀྱི་གཞུང་ལུགས་མཐའ་ཡས་པ་་་་
བརྩམས་གནང་མཛད་ཅིང་ཕྱི་རོལ་བའི་ལུགས་དར་རྒྱས་སུ་བཏང་། བློའི་་་
མཁྱེན་རྒྱ་ཆེ་བ་དང་མིའི་སེམས་ཁམས་ལ་བསྟུན་ཤེས་པ་བཅས་རྐྱེན་འགའི་
འོག་ནང་བའི་ཆོས་ལུགས་དར་བའི་སྟབས་ཀྱིས་ཕྱི་བའི་ཐ་སྙད་རིག་པའི་་་་
དར་ཁྱབ་ལ་ཤུགས་རྐྱེན་ཐེབས་ཏེ་ཅུང་ཉམས་རྒུད་དུ་སོང་ན་ཡང་གྲུབ་
མཐའ་སྔ་མ་དག་གིས་དམིགས་ཡུལ་གཙོ་བོ་འམ་ཕུག་བསམ་ལ་གནོད་་་་
99

ཞུགས་གྲངས་ཉུང་སོང་བ་འམ་ཡང་ན་རྗེས་འབྲང་བའི་བསམ་བློའི་
རི་བག་་་་་
ཆགས་སྤྲུག་མ་ནུས་པའི་རྐྱེན་ནམ་གང་ལྟར་ཁྱོད་ཁྱོད་དང་ང་ང་ལྟ་བུའི་ཚུལ་
དུ་སྡོད་པ་ལས་ཕྱི་བ་རྣམས་ཀྱང་གཏན་མེད་བྱས་མེད་པ་གསལ་བོར་སྣང་།
ལུང་རིགས་གཉིས་ལས་རིགས་པ་གཙོ་བའི་འདོད་ཚུལ་འདི་གཞན་དག་མ་་
ཟད་སྟོན་པ་མཆོག་གིས་ཀྱང་ཐུགས་འདུན་མཐར་ཐུག་པ་ཡིན་ཕྱིར། མདོ་་་་
འགའ་ལས་ཚད་མ་རིག་པའི་རྣམ་བཞག་སྣ་ཚོགས་ཕྱི་རབས་པའི་དོན་དུ་་་་
གསལ་བར་གསུང་ཡོད་ལ། དེ་ནི་ནང་བའི་ཚད་མ་རིག་པ་ཐོག་མར་དབུ་་་
བརྙེས་པའི་དུས་ཆེན་དུ་ངོས་བཟུང་ཆོག་ཆོག་ཡིན། ཕྱིས་སུ་དགྲ་བཅོམ་པ་་་
ཆོས་སྐྱོབ་དང་དབྱིག་གཉེན་ཕྱོགས་གླང་ཡབ་སྲས་སོགས་ནང་བའི་ཚད་མ་་
སྨྲ་བ་བགྲང་ལས་འདས་པ་བྱོན་ནས་ཐུན་མོང་མ་ཡིན་པའི་ཚད་གཞུང་སྣ་་་
ཚོགས་གསར་རྩོམ་བྱས་པར་མ་ཟད་སྔ་མའི་གྲུབ་མཐའ་དག་ལ་དགག་པ་རྒྱ་
ཆེན་པོ་བཏང་དེ་རང་ལུགས་འབུར་དུ་ཐོན་པར་བྱས་མོད། འོན་ཀྱང་ཐ་སྙད་
རིག་པ་ནི་ནམ་ཡང་ཐ་སྙད་རིག་པ་ཡིན་ཕྱིར་ཐུབ་དབང་ཉིད་དང་མཁས་པ་
དེ་ཚོའི་ཀྱང་གྲུབ་མཐའ་འོག་མ་མདོ་སྡེ་བའི་ལུགས་དང་མཐུན་པར་གཏན་
ལ་ཕབ། དེའི་རྐྱེན་ཀྱིས་དབུ་མ་འཇུག་པ་ལས། དེ་ཉིད་བཤད་ཟིན་ཟབ་མོ་་་
འཇིགས་རུང་འདི་ནི་སྔོན་གོམ་ཉིད་ལས་སྐྱེ་བོ་ཡིས། །ངེས་པར་རྟོགས་འགྱུར་
འདི་ནི་གསན་རྒྱ་ཆེ་ཡང་གཞན་གྱིས་ཐུགས་སུ་ཆུད་མི་འགྱུར། །ཅེས་སོགས་་
གསལ་བོར་གསུང་ཡོད་ལ་རིགས་པ་སྨྲ་བའི་ཕུལ་དུ་བྱུང་པ་དགེ་ཆོས་རིན་པོ་
ཆེས་འདོད་བའི་བསྟན་བཅོས་ལས། ཕྱོགས་གླང་སོགས་གསང་སྔགས་ལ་ཆ་་
རྒྱུས་མེད་པར་བཤད་ཡོད་པ་ཡང་འདི་དང་ཕྱོགས་ཤིན་དུ་མཚུངས་པ་བབར་་་་་
འདུག་ཕྱིར་བོད་ནང་ཁུལ་གྱི་མཁས་པ་རྣམས་པའི་ཚད་གཞུང་ཀྱི་སྐོར་ལ་་་
ཚིག་རྩོད་དང་དོན་རྩོད་གང་མང་བྱས་ཡོད་པ་རེད། གཞན་ཕྱོགས་གླང་རང་
གི་རྣམ་ཐར་ལས། འཇམ་དཔལ་གྲུབ་པའི་རྣལ་འབྱོར་བ་ཡིན་པར་བྲིས་ཡོད་
ལ་དེ་ལྟ་ན་གསང་སྔགས་ལ་ཞེ་འགྲས་མེད་ཅེས་སྨྲ་བ་མི་འཐད་ཕྱིར་དཔྱད་དོ། །
1 00

བོད་རྒྱལ་ཁྲི་སྲོང་ལྡེ་བཙན་གྱི་སྐབས་ནི། ཚད་མ་སྔ་དར་གྱི་སྐབས་ཡིན་ལ་་་
དེའི་དུས་སུ་ཚད་མ་ཐོག་མར་བསྒྱུར་མཁན་ཀྱི་ལོ་ཙཱ་བ་འགས། ཚད་གཞུང་
འགའ་ཞིག་བོད་འགྱུར་བྱས་ཡོད་ན་ཡང་འཆད་རྩོད་རྩོམ་གསུམ་ཀྱིས་སྒོ་་་་་
ནས་ཁྱབ་བདལ་དུ་གཏོང་བའི་བྱེད་ལས་མེད་ཕྱིར་ནུས་ཤུགས་ཞན་ཚོད་དུ་
སྣང་ལ་ལྷག་པར་སློབ་དཔོན་པད་འབྱུང་སོགས་ཀྱི་གསང་སྔགས་དང་དབུ་་
མ་བའི་ལུགས་སོགས་ལས་འདིའི་ཕྱོགས་སུ་དོ་ཁུར་ཆེན་པོ་མ་བྱས་པའི་རྐྱེན་
གྱིས། ནང་ལུགས་ཀྱི་ཚད་མ་ཞེས་པ་ནི། བོད་ན་སྐབས་དེར་ཕྱི་རྫིག་ནང་སྟོང་
གི་ཚུལ་དུ་ཡོད་པར་འདུག་སྙམ། རྔོག་ལོ་ཡབ་སྲས་སོགས་ཀྱི་དུས་རབས་ནི།
ཚད་མ་ཕྱི་དར་གྱི་དུས་རབས་ཡིན་ལ་དེའི་དུས་སུ་བོད་ལུགས་ཀྱི་ཚད་མ་་་་
རིག་པ་ཕྱོགས་ཡོང་ནས་འཕེལ་རྒྱས་སུ་འགྲོ་བའི་དུས་རབས་ཤིག་ཡིན་པར་
བཤད་ཆོག་ལ་དེ་ཡང་འཆད་པའི་ཆོས་གྲྭ་གསར་འདེབས་དང་རྩོད་པའི་་་་
རྣམ་གྲངས་གསར་གཏོད་རྩོམ་པའི་ཚད་གཞུང་རྗེས་རྩོམ་བཅས་ས་འའདིའི་་་་
ཕྱོགས་ཀྱིས་ཤེས་རིག་གསོན་ཉམས་དང་ལྡན་པར་གྲུབ་ཡོད་པ་ད་ལྟའི་དཔེ་
དེབ་འགའ་ཞིག་ཏུ་གསལ། གོང་འོག་རིམ་བྱོན་ཀྱི་མཁས་པ་དུ་མའི་ཚད་མའི་
རིག་གཞུང་ལ་གསར་བསྒྱུར་འགྱུར་བཅོས་དག་ཐེར་ཞིབ་འཇུག་སོགས་བྱས་
ཏེ་སྔར་ལས་ལྷག་པར་གོང་ནས་གོང་དུ་སྤེལ་བའི་ཐབས་ལམ་ཇེ་གསལ་དུ་་་
བཏང་མོད་འོན་ཀྱང་ཚད་མ་ཕྱི་ནང་གཉིས་ཀྱི་ཐུན་མོང་དང་ཐུན་མིན་གང་
ཡིན་གྱི་ཕྱོགས་སུ་རྩོད་གཞི་རྒྱ་ཆེན་པོ་བྱུང་སྟེ་འདོད་ཚུལ་སྣ་མང་རིས་སུ་་་་
ཆད་པར་གྱུར་པར་མ་ཟད་ཕན་ཚུན་ལ་དགག་སྒྲུབ་ཀྱིས་སྤྲོས་པ་ཕུལ་ནས་་་
རང་ཕྱོགས་གསལ་ལྷང་ངེར་མངོན་པར་བྱས། ཡིན་ན་ཡང་མཐའ་གཅིག་དུ་
འདི་ཞེས་ཐུན་མོང་བ། ངོས་འཛིན་བྱེད་མ་ཐུབ་པའི་རྐྱེན་གྱིས་གོ་རིམ་ལ་་་་
ཉམ་པ་ཆེན་པོ་བྱུང་ནས་འགལ་བ་དེ་ཉིད་མཐར་གྲུབ་མཐའི་ཁྱབ་ཁུངས་སུ་
འཛུལ་ཏེ་ས་སྐྱ་དང་དགེ་ལུགས་པའི་གྲུབ་མཐའི་རྩོད་ཡུལ་ཞིག་དུ་གྱུར་སོང་
ལ་མཐར། རྗེ་ཙོང་ཁ་བའི་དགོངས་པ་ལྟར་ཐག་གཅོད་ཐུབ་ཙམ་བྱུང་། རིག་
101

གསར་ཆེན་མོའི་ལས་འགུལ་གྱིས་སྐབས་སུ་ཚད་མའི་སྲོལ་ལུགས་ལ་གནོད་
སྐྱོན་ཆེན་པོ་ཕོག་ཏེ་ཤུལ་མེད་དུ་བྱས་ན་ཡང་དེའི་མཇུག་ཏུ་བྱོན་པའི་མཁས་
པ་རྣམས་ཀྱིས་ཐུགས་ཁུར་དང་རྒྱབ་སྐྱོར་འོག་སླར་ཡང་འཕེལ་རྒྱས་བྱུང་་་་
ནས་ས་དགེ་བཀའ་རྙིང་སོ་སོའི་གྲུབ་མཐའ་དང་མཐུན་པར་དར་སྤེལ་རྒྱུ་་་་
ཆེན་པོ་བཏང་ཡོད་པ་ད་ལྟའི་དུས་རབས་ལ་གསལ་བཞིན་པ་འདི་རེད། འདི་
དག་ལས་དཔག་ན། ང་ཚོའི་ཚད་མའི་གཞུང་ལུགས་ནི་སེམས་ཁམས་དང་མ་
འབྲེལ་བའི་ཕྱི་དངོས་པོ་གཙོར་འཛིན་གྱི་གཞུང་ཞིག་དུ་ངོས་འཛིན་གྱིན་
འདུག་ལ་ཕལ་ཆེ་བའི་ཕྱི་ནང་ཐུན་མོང་གི་གཞུང་ལུགས་ཤིག་ཏུ་འང་ངོས་་་
བཟུང་ཡོད་པའི་རྐྱེན་གྱིས་སྔོན་ནས་ད་བར་དུ་ཚད་མ་རིག་པར་ལྟ་ཚུལ་ཤིན་
ཏུ་ངན། ཚོད་དུ་འདུག་གོ །མཐར་ང་ཚོ་ཐུན་མོང་གི་ཤེས་པར་བྱ་རྒྱུ་ཞིག་ནི་
བོད་ཆེན་པོའི་གཞུང་ལུགས་ཀྱི་རྒྱབ་བརྟེན་ཚད་མའི་རིགས་ལམ་ལ་བཅོལ་་
ཏེ་མདུན་བསྐྱོད་བྱས་ན་ཁྱད་ཆོས་སྣ་མང་འཛོམས་པར་གདོན་ཟའོ།། །། ཚད་
མའི་བཤུད་ལམ་ལ་ཕྱིར་ལྟ་ཐེངས་གཅིག་བྱས་པ་ཞེས་པ་འདི་ནི་དགེ་ལུགས་
པའི་དགོན་ཆེན་དག་གི་ཡ་གྱལ་དྷི་ཚ་དགེ་ལྡན་བཀྲ་ཤིས་ཆོས་གླིང་ནས།
དཔེ་ཀློག་བྱེད་ཞོར་དུ་ལེགས་པར་སྦྱར་བའོ།། །།
102

ཚད་མ་ཞེས་པར་དཔྱད་པ།
འདིར་ཕྱོགས་སྔ་སྨྲ་བ་འགས་ཚད་མ་ནི་ནང་དོན་རིག་པ་ཁོ་ནའོ་ཞེས་
དམ་བཅའ་བར་བྱེད་དོ། ཡང་ཁ་ཅིག་གིས་རང་ལྡོག་དང་གཞི་ལྡོག་གི་ཁྱད་
པར་ཕྱེ་དགོས་བར་གླེང་ངོ། སྔ་མའི་བརྗོད་ཚུལ་དེ་ནི་སྟག་ལོ་ཤེར་དཔལ་ལ་
གནོད་བྱེད་གཏོང་ཞོར་རང་ལུགས་འཇོག་ཁུལ་བྱས་པར་སྣང་ཡང་གཅིག་ཏུ་
མཁས་དབང་ཆེན་པོ་དེའི་དགོངས་ཚུལ་ཇི་བཞིན་པར་མ་རྟོགས་པ་དང་།
གཉིས་སུ་ཚད་མ་ལ་མཚན་མཚོན་གཞི་གསུམ་བཞག་ཏུ་ཡོད་པར། བསམ་བློ་
མ་བཏང་བར་འདུག་གོ །དགོངས་པ་མ་རྟོགས་པ་ཡིན་ཏེ། སྟག་ལོ་ཙཱ་བའི་ཕྱི་
རིག་པའོ། ཞེས་པ་ནི། སྤྱིའི་ཆ་ལ་དགོངས་པའི་ཕྱིར་རོ། མཚན་མཚོན་གཞི་
གསུམ་བཞག་དུ་ཡོད་ཏེ། ཕྱི་ནང་གི་ཚད་གཞུང་དག་ན་གསལ་བའི་ཕྱིར་རོ།
ཕྱི་མའི་བརྗོད་ཚུལ་དེ་ནི། ཁོ་བོའི་ལྟ་ཚུལ་ལ་འཐད་པར་སེམས་ཏེ། རང་ལྡོག་
ནས་ཕྱི་ནང་གཉིས་ཀྱི་ཐུན་མོང་བ་དང་། གཞི་ལྡོག་ནས་ཕྱི་ནང་སོ་སོའི་ཐུན་
མོང་མིན་པར་གྲུབ་བོ། །དང་པོ་འཐད་དེ། སྤྱིར་ཚད་མ་ནི། ནང་དོན་རིག་པ་
དང་ཚད་མ་རིག་པ་གཉིས་ཀར་ཁྱབ་པའི་ཕྱིར་རོ། གཉིས་པ་འཐད་ཏེ། ནང་
བའི་ཚད་མ་ནི། ནང་དོན་རིག་པ་དང་ཚད་མ་རིག་པ་གཉིས་ཀྱི་གཞི་མཐུན་
དུ་གྲུབ་ལ་ཕྱི་བའི་ཚད་མ་ནི་ཚད་མ་རིག་པ་ཁོ་ནར་ངེས་པའི་ཕྱིར་རོ། དེའི་་
རྐྱེན་གྱིས་ང་ཚོའི་ཚད་མའི་མུ་བཞི་བཞག་ཡོད་པ་འང་གནད་འདི་ལ་ཐུག་
ཡོད་པར་སྙམ་མོ། །མཇུག་ཏུ་སྡོམ་ཚིག་འགོད་ཐུབ་པ་ཞིག་ནི། ཚད་མ་ཞེས་་
པའི་མིང་ཙམ་པོ་བ་དེ་ཉིད་ཀྱི་ངོ་བོ་མཚོན་བྱ་ཡིན་ལ། དེ་ནི་མཚན་གཞིའི་་་
དབྱེ་བ་མཐའ་དག་ལ་ལྡན་ཞིང་། ནང་གཞུང་དང་ཕྱི་གཞུང་ལྟ་བུ་གང་ཡང་
1 03

རུང་བའི་ཆོས་མཚན་གཞི་ཡིན་ལ། དེ་ནི། རང་རང་སར་མ་འདྲེས་པར་
གནས་ཡོད་པའོ། དེའི་རྒྱུ་མཚན་གྱིས་གོང་བཤད་རང་ལུགས་དེ་ལས་སླ་བོར་
གྲུབ་པ་དང་སྐྱོན་མེད་པར་དག་པ་ནི་བློ་གཟུ་བོར་གནས་པ་རྣམས་ཀྱིས་་་་
མཁྱེན་པར་ཞུ་ཞུ་ཞུ། །དཔྱད་པ་ཐུང་ངུ་འདི་ཡང་རྙིང་ཕྱོགས་ཀྱི་དགོན་པ་་་
མིང་གྲགས་ཅན་ཤིང་ཁྲི་ནས་ལེགས་པར་སྦྱར་བའོ། །
104

ཚད་གཞུང་འཆད་སྦྱང་གི་སྐོར་ལ་
བཏོན་པའི་བསམ་འཆར།
ཚད་མའི་ལམ་ལུགས་འཕེལ་རྒྱས་ཀྱི་གོ་རིམ་ཁྲོད་དགེ་ལུགས་པའི་
ཕྱོགས་སུ་འཆད་རྩོད་རྩོམ་གསུམ་དར་ཁྱབ་ཆེ་ཞིང་འདིའི་ཐད་ཀྱི་ཤེས་རིག་
ཅུང་ཆ་ཚང་བ་ཞིག་གྲུབ་འདུག །ཡིན་ན་ཡང་གྲུབ་མཐའ་གཞན་གྱིས།
དཔྱད་གཞིའི་ཡིག་ཆའི་རྒྱུ་ཆ་མ་ཚང་བ་དང་གཞུང་གི་རྩ་གནད་བཤད་སྟང་
ལ་དོ་སྣང་མ་བྱས་པ་སོགས་ཀྱི་རྒྱུ་མཚན་གྱིས་ཕྱོགས་གཅིག་རིས་སུ་ཆད་ནས་
རང་ལུགས་ཁོ་ནའི་གྲུབ་མཐའི་ར་བ་ལས་འདའ་མ་ཐུབ་པར་གྱུར། སྤྱིར་པོད་
ཆེན་ལྔའི་འཆད་ཉན་གྲུབ་མཐའ་རང་རང་ལ་ཐུན་མིན་དུ་ཡོད་ཕྱིར་རྙིང་
མའི་ལུགས་ལ་ཡང་ཚད་གཞུང་འཆད་ཉན་གྱི་སྲོལ་ཡོད་མོད་འོན་ཀྱང་
དཔྱད་གཞིའི་བསྟན་བཅོས་ཧ་ཅང་ཉུང་བ་དང་བསྡུས་གྲྭའི་རིགས་འཕྲུལ་སྣ་
ཚོགས་ལ་སྦྱང་བ་མ་བྱས་པ་སོགས་ཀྱི་དབང་གིས་སྔ་མ་ལས་ཀྱང་ཅུང་སྐྱོན་
ཆེ་བའི་ཚུལ་དུ་མངོན། ད་དུང་ཕྱོགས་གཉིས་གའི་སྣང་མེད་ལ་བཞག་ཡོད་པ་
ཞིག་ནི་དབུ་ཚད་ཟུང་འབྲེལ་མ་བྱས་པའམ་མི་བྱེད་པ་དེ་རེད། ཐུན་མོང་གི་
ངག་རྒྱུན་དུ་གྲགས་པར་དབུ་ཚད་སེངྒེ་མཇིང་སྣོལ་ཞེས་བཤད་ན་ཡང་དོན་
དངོས་སུ་དབུ་གཞུང་དང་ཚད་གཞུང་ཐ་དད་དུ་འཆད་པ་ལས་མགོ་སྙོམ་ཀྱི་
འཆད་ཚུལ་ཞིག་སུ་ལ་འང་མེད་པ་ཤེས་སླ། དེའི་རྐྱེན་ཀྱིས་རྒྱུ་རུལ་བ་ལ་
འབྲས་བུ་རུལ་བ་ལས་འབྱུང་མི་སྲིད་པ་ལྟར་ཕྱི་རབས་བརྒྱུད་འཛིན་པ་ཁྲི་་་
སྟོང་ཡོད་ཚད་གྲུབ་མཐའ་ཐད་ནས་ཕྱོགས་ལྷོང་ཅན་ཞིག་ཏུ་གཞུང་ལུགས་་
ཀྱི་ཆ་ནས་ཡ་མ་བརླ་ཞིག་འགྱུར་བ་ད་ལྟ་ཕལ་ཆེར་ཐག་གཅོད་ཐུབ། གནད་
105

དོན་འདི་ལ་དམིགས་ནས་ཁོ་བོའི་བཤད། འདོད་པ་ནི། ལས་དང་པོ་བ་་་་་
རྣམས་ཐོག་མར་ཚད་གཞུང་ལ་འཇུག་སྐབས་རྣམ་འགྲེལ་སོགས་རྒྱ་གཞུང་གི་
རྩ་བ་དང་ཚད་མ་སྤྱིའི་མིང་ཚིག་རྣམས་བློར་ངེས་པ་ཞིག་བྱས་སྟེང་། བསྡུས་
གཞུང་སྣ་ཚོགས་ཁྲིད་ནས་དེ་དག་ལ་སྦྱང་ཞོར་རིགས་འཕྲུལ་ཀྱི་སྐོར་དག་་་་
གྲོགས་རིག་སྨྲ་པ་དང་ཆབས་ཅིག་ཏུ་རྟོགས་པར་བྱ་རྒྱུ་གལ་ཆེ། དེ་ནས་ས་་་
དགེ་བཀའ་རྙིང་སོ་སོའི་གྲུབ་མཐའ་འཛིན་མཁན་གྱིས་མཛད་པའི་རྣམ་་་་་
འགྲེལ་ཀྱི་བོད་འགྲེལ་སྤྱི་དང་། ཁྱད་པར་རྒྱ་གཞུང་གྲགས་ཅན་རྣམས་འཆད་
ཁྲིད་བྱས་རྗེས་མདོ་སྡེ་བའི་གྲུབ་མཐའི་རྣམ་བཞག་དང་འབྲེལ་ནས་གྲུབ་་་་
མཐའ་དུ་མའི་འདོད་ཚུལ་ཟུར་ཁྲིད་གཞན་དབུ་མའི་གཞུང་ནས་བསྟན་པའི་
བདག་མེད་གཏན་ཚིགས་ཀྱི་གོ་དོན་རྣམས་ཚད་ལུགས་ཀྱི་གཏན་ཚིགས་དག་
དང་སྦྲེལ་ནས་འཆད་པ་སོགས་ཚད་མ་རིགས་པ་དར་རྒྱས་སུ་གཏོང་བའི་་་
ཐབས་ལམ་ལ་བརྩོན་པར་བྱའོ། མཇུག་ཏུ། འཕྲོས་དོན་ཙམ་པོ་བ་ཞིག་ནི་་
བགྲེས་མོས་ཞུས་པའི་མདོ་ལས་རྩོད་པ་མེད་པ་ནི་དགེ་སྦྱོང་གི་ཆོས་རྣམས་ཀྱི་
མཆོག་གོ །ཞེས་དང་གསུངས་བ་ལྟར་གནས་ལུགས་ཀྱི་ངོས་ན་རྩོད་བྱ་རྩོད་་
བྱེད་རྩོད་ཡུལ་ལོགས་སུ་གཞི་མ་གྲུབ་ཕྱིར་སྒྲོ་འདོགས་ཀུན་བྲལ་ཡིན་པ་
བདེན་ན་ཡང་ཐ་སྙད་ཙམ་དུ་མཁས་ཆེན་རྣམས་པའི་གཞན་ཚར་གཅོད་་་་
བྱེད་ཀྱི་ཡན་ལག་ལ་བསྔགས་པ་རྟོགས་པར་བྱས་ནས་ཚད་མའི་རིག་གཞུང་
མང་བོར་བློ་འདྲེས་པར་བྱས་ན་བཟང་མ་གཏོགས། གཞན་དུ་རྗེ་བཙུན་ཡབ་
སྲས་བར་ལ་ཉམས་འགལ་བྱུང་དོན་ཡང་དོན་དམ་པའི་དམ་བཅའ་ཁོ་ནར་
བསྟེན་ནས་ཐ་སྙད་རིགས་པ་སྣང་མེད་དུ་བཞག་པ་འདིར་འབྲེལ་འདུག་་་་
པའི་ཕྱིར་རོ། །ཞེས་པ་འདི་ནི་ཚད་གཞུང་གསར་སློབ་མཁན་དག་ལ་ཕན་པ་
ཡོད་པར་དམིགས་ནས་ཞིབ་འཇུག་པར་རློམ་པ་དེས་མགོ་ལོག་ལུང་སྔོན་་་་་
དགོན་ཐུབ་བསྟན་ཆོས་འཁོར་གླིང་ནས་ལེགས་པར་སྦྱར་བའོ།། །།
106

ཁོད་སྔ་རབས་པའི་ལུགས་ཀྱི་ཡུལ་གྱི་
རྣམ་བཞག་ཚིགས་སུ་བཅད་དེ་
མདོར་ཙམ་བཤད་པ།
ལོ་ཙཱ་ཆེ་དང་ཕྱུ་བ་དང་།།
གཙང་དན་རྨ་སོགས་སྔ་རབས་ཀྱི།།
མཁས་པའི་ཚོགས་ལ་གུས་བགྱིས་ཏེ།།
ཡུལ་གྱི་འདོད་ཚུལ་མདོར་ཙམ་སྨྲ།།
སྤྱིར་ཡུལ་གཟུང་ཡུལ་གཉིས་དོན་གཅིག།
དབྱེ་ན་སྣང་དང་མི་སྣང་གཉིས།།
སྣང་བ་རང་སྤྱི་མེད་སྣང་དང་།།
མི་སྣང་ཤུགས་ཀྱི་ཡུལ་རྣམས་སོ།།
འདི་ལྟར་ཕྱེ་བས་འདོད་པར་གྲགས།།
སྤྱིར་ཡུལ་གཟུང་ཡུལ་གཉིས་དོན་གཅིག །
དབྱེ་ན་རང་སྤྱི་མེད་སྣང་གསུམ།།
འདི་ལྟར་ཁ་ཅིག་འདོད་པར་སྨྲ།།
སྔ་ལུགས་ཕལ་ཆེར་འདི་དང་མཐུན།།
སྤྱིར་ཡུལ་སྤྱིར་གྱི་ཡུལ་ཆོས་ལ། །
དབྱེ་ན་གཟུང་ཡུལ་འཇུག་ཡུལ་གཉིས། །
འདི་ལྟར་ལོ་ཙཱ་ཆེན་པོས་འདོད།།
ཕྱ་བས་སྤྱིར་ཡུལ་གཟུང་ཡུལ་དང་། །
107

ལོ་ཙཱས་སྤྱིར་ཡུལ་སྤྱིར་ཡུལ་ཙམ། །
སོ་སོའི་འདོད་ཚུལ་མི་འདྲ་བ།།
གོང་གསལ་དག་ལས་དཔག་པར་ནུས། །
མ་ཟད་ད་དུང་དེས་མཚོན་ནས། །
རང་སྤྱི་མེད་སྣང་གསུམ་དབྱེ་ཚུལ། །
ལོ་ཙཱ་ཆེན་པོས་མི་འདོད་ལ།།
ཕྱ་བ་སོགས་ཀྱི་ལུགས་སུ་སྣང་།།
འདི་ནས་གསལ་བོར་བཤད་བྱ་ལ། །
གང་ཞིག་ལོ་ཙཱས་འདོད་མི་འདོད། །
དབྱེ་ཚུལ་མ་གཏོག་དབྱེ་ཆོས་མིན། །
ཀུན་གྱིས་ཐུགས་མཉམ་འཇོག་རྒྱུ་གལ།།
སྣང་ཡུལ་གཟུང་ཡུལ་འཇུག་ཡུལ་སོགས། །
ཡུལ་རྣམས་ཕལ་ཆེར་དོན་གཅིག་ཅེས།།
བཤད་པ་སྔ་རབས་ལུགས་ཡིན་ཞེས། །
དེང་སང་ཀུན་ལ་ཡོངས་སུ་གྲགས།།
དཔྱད་ན་ཧ་ཀྱང་བདེན་འདུག་སྟེ། །
ཡུལ་ལ་གཟུང་ཡུལ་གྱིས་ཁྱབ་ན།།
ཐམས་ཅད་གཟུང་ཡུལ་ཡིན་འགྱུར་བས། །
ཕལ་ཆེར་ཞེས་སུ་འང་སྨྲ་དོན་མེད། །
ད་དུང་བཤད་བྱ་གཞན་ཞིག་ནི། །
སྔོན་མའི་མཁས་པ་ཕྱ་སོགས་ཀྱིས། །
སྤྱི་གསལ་ཡོད་པའི་བསྒྲུབས་བྱེད་དུ། །
འཁྲུལ་ཤེས་གཉིས་པོ་ཡོད་གྲུབ་ཕྱིར།།
ཞེས་སོགས་འདྲེན་པ་འགྲེལ་ལས་ཤེས།།
108

འདི་ཉིད་ཁོ་བོས་བཤད་ཡོད་པས། །
འདི་རུ་སྦས་པའི་ཚུལ་བྱས་སོ། །
ཡོད་པའི་བསྒྲུབས་བྱེད་གཞན་ཞིག་ནི། །
གོང་བཤད་འདི་ཉིད་ཡིན་པ་གསལ།།
འདི་ལ་མང་དུ་སྨྲ་མི་དགོས།།
ཞིབ་མོར་དཔྱོད་དང་རྟོགས་པར་འགྱུར།།
དེ་ལྟར་སྔ་རབས་མཁས་རྣམས་ཀྱི། །
དགོངས་ཕྱོགས་གྲྭ་ཟུར་མ་ཉམ་པར། །
ཅུང་ཙམ་སྤེལ་ལ་ངལ་བ་འདིའི། །
དགེ་འབྲས་བདག་ལ་སྨིན་གྱུར་ཅིག། །
ཅེས་པ་འདི་ནི《 ཡུལ་གྱི་རྣམ་བཞག་མདོར་བསྡུས་ཙམ་བཤད་པ》ཞེས་པ་དེ་ལ་་
ཁ་སྐོང་གི་ཚུལ་དུ་དཔོན་གྱི་རིགས་སུ་སྐྱེས་པའི་གྱི་ན་བ་ཡེ་ཤེས་རྒྱ་མཚོ་འམ་མི་་་་་་་་
དམིགས་ཁྱབ་བདལ་དུ་འབོད་མ་དེས་ཇ་ཐུན་གཅིག་ལ་ཤར་མར་བྲིས་པ་ལགས་སོ།། །།
109

ཚད་མའི་ལོ་རྒྱུས་མདོར་ཙམ་བཤད་པ།
ཆུ་ཤེལ་ལྷུན་པོ་ཆོས་སྐུའི་རང་རྩལ་ལས།།
ཆུ་ཟླའི་ཟློས་གར་གཟུགས་སྐུར་ཉེར་བཞེངས་བ།།
འཕགས་བོད་མཁས་པའི་རྩེ་མོར་སོན་པ་མཆོག། །
ཕྱོགས་གླང་ཡབ་སྲས་གཉིས་ལ་མཆོད་པར་བཀྱི།།
ཚད་མའི་སྲོལ་འབྱེད་རྣམ་གཉིས་ལ།།
མཆོད་བརྗོད་ཚིག་བཅད་གྲུབ་རྗེས་སུ། །
བློ་ཆུང་འགའ་ལ་ཕན་པའི་ཕྱིར།།
ཚད་མའི་ཁུངས་དོན་བཤད་པར་བྱ་།།
དེ་ཡང་དང་པོ་རྒྱ་གར་འཕགས་ཡུལ་དུ།།
ཐོག་མར་ཚད་མ་དར་ཚུལ་གླེང་བ་ལ།།
གྲངས་ཅན་སྟོན་པ་དྲང་སྲོང་སེར་སྐྱ་ཡི།།
ཚད་བསྟན་དུ་མ་མཛད་འདི་ཀུན་ལས་སྔ།།
དེ་བཞིན་དྲང་སྲོང་རྒྱས་པ་འཇིག་རྟེན་མིག།
ལྷའི་ཕུར་མཆོད་འོས་དབང་ཕྱུག་ཆུ་ཀླུང་སོགས།།
ཕྱི་རོལ་ལུགས་འཛིན་མཁན་པོ་བརྒྱ་ཕྲག་གི །
རང་རང་འདོད་ཕྱོགས་བཀོད་པའི་གཞུང་མང་མཛད།།
འདི་ལ་རྟག་ཆད་སྨྲ་བ་སྡེ་གཉིས་བྱུང་།།
མངོན་སུམ་རྗེས་དཔག་གཉིས་ཀ་འདོད་པ་དང་། །
མངོན་སུམ་མ་གཏོགས་རྗེས་དཔག་མི་འདོད་པ།།
110

སོགས་ནི་སྡེ་བ་གཉིས་ཀྱི་རང་ལུགས་སོ།།
དེ་ནས་སྟོན་པ་ཐུབ་པའི་དབང་བོ་བྱོན།།
ཆོས་བཅུའི་མདོ་སོགས་མདོ་སྡེ་དུ་མ་ལས།།
ནང་བའི་ལུགས་ཀྱི་ཚད་མ་ཐོག་མར་གསུང་།།
རང་གི་ཐ་སྙད་དགོང་གཞི་གསར་དུ་སྤེལ།།
ཀློང་ཆེན་ཞབས་ཀྱིས་དེ་ཉིད་བསྡུས་པ་ལས།།
ཚད་མ་བཀའ་སྤྱིའི་དོན་གྱི་འགྲེལ་བར་བཞེད།།
འདི་ལ་རིག་པའི་དཔྱད་པ་ཙམ་བྱས་ན།།
ཤེས་བྱ་གཏན་འབེབ་ཆ་ནས་བཞག་གམ་སྙམ།།
ཚད་མ་ཕྱི་ནང་རིགས་པ་གང་ཡིན་སྐོར།།
མཁས་རྣམས་རྩོད་པ་དུ་མ་བྱས་འདུག་མོད།།
རྗེས་མཛད་ལམ་བསྒྲིགས་སོགས་ཀྱི་དགོངས་དོན་ལྟར།།
ཐར་བར་འདོད་པའི་སྐྱེས་བུའི་རང་ལུགས་མཛོད།།
ནང་བའི་ཚད་གཞུང་ཀུན་གྱི་ཐོག་མ་ནི།།
དགྲ་བཅོམ་ཆོས་ཀྱི་སྐྱོབ་པའི་སྨྲ་སྒོར་གྲགས།།
འགའ་རེའི་རྩོད་གྲུབ་ཡིན་པར་བྲིས་སྣང་ཡང་།།
དཔྱད་ན་སྔ་མར་དོག་ཕྱིར་དེ་ལྟར་བྱས།།
རྩོད་གྲུབ་དབྱིག་གཉེན་གྱིས་མཛད་ས་པཎ་བཞེད།།
མཁས་པ་བུ་བཞིའི་ཡ་གྱལ་ཕྱོགས་གླང་གིས།།
ཀུན་བཏུལ་རྩ་འགྲེལ་དམིགས་བརྟག་རྩ་འགྲེལ་དང་།།
དུས་བརྟག་རིགས་འཇུག་ཕྱོགས་འཁོར་ལ་སོགས་མཛད།།
ཕྱོགས་གླང་དངོས་སློབ་སློབ་དཔོན་དབང་ཕྱུག་སྡེས།།
ཀུན་བཏུས་འགྲེལ་བཤད་རབ་འབྱེད་གཏན་ཚིག་དང་།།
རིགས་པ་འཇུག་པའི་སྒོ་བཅས་འགའ་ཞིག་མཛད།།
111

བོད་དུ་མ་འགྱུར་འདིར་མི་སྣང་བར་བཤད།། །།
དབང་སྡེའི་དངོས་སློབ་དཔལ་ལྡན་ཆོས་གྲགས་ཀྱིས། །
སྡེ་བདུན་པོ་དང་འགའ་ལ་རང་འགྲེལ་འང་མཛད།།
ཆོས་གྲགས་དངོས་སློབ་ལྷ་ཤཱ ཀ་རྣམ་གཉིས་བྱོན།།
ལེའུ་གསུམ་འགྲེལ་རྣམ་འགྲེལ་འགྲེལ་སོགས་མཛད།།
ཡི་དམ་ཞལ་གཟིགས་ཕྱོགས་གླང་ཆོས་གྲགས་གཉིས།།
གྲུབ་པའི་དབང་ཕྱུག་ཡིན་ཡང་དགེ་ཆོས་ཀྱིས།།
གསང་བ་སྔགས་ལ་ཤིན་དུ་འདྲེས་མེད་སྨྲ།།
དེའི་ཕྱིར་དཔྱད་པར་བྱ་བའི་གཞི་རུ་ལྷག།
ཤེས་རབ་སྦས་པས་འགྲེལ་རྒྱན་དམིགས་ངེས་དང་།།
རྒྱལ་བ་ཅན་གྱིས་རྒྱན་གྱི་འགྲེལ་བཤད་མཛད།
བདེ་བྱེད་དགའ་བོས་འཕྲོ་ཇི་སྙེད་པ་དང་།།
ཉི་མ་སྦས་པས་གཉིས་འགྲེལ་གསུམ་བཤད་མཛད།།
ཛ་རིས་ཡང་དག་མངོན་འགྲེལ་བཞི་འགྲེལ་དང་།།
ཆོས་མཆོག་འཐད་ལྡན་གཉིས་འགྲེལ་རྒྱ་ཆེར་འགྲེལ།།
བརྟག་པ་ཆེ་ཆུང་གཞན་སེལ་རོལ་གྲུབ་པ།།
འཇིག་པ་གྲུབ་པ་ཞེས་བྱ་དུ་མ་མཛད།།
ཡེ་ཤེས་དཔལ་གྱིས་རྣམ་ངེས་འགྲེལ་བཤད་དང་།།
ཀ་མ་ཤཱི་ལས་རིགས་ཐིགས་དཀའ་འགྲེལ་མཛད།།
དགྲ་ལས་རྒྱལ་བའི་འཇུག་པའི་རྟོག་གེ་དང་།།
རིན་ཆེན་རྡོ་རྗེས་རིགས་པའི་སྦྱོར་བ་མཛད།།
ཛ་ན་མི་ཊ ས་རྒྱུ་འབྲས་གྲུབ་པ་ད་ང་། །
ཛི་ན་མི་ཊ ས་རིགས་ཐིགས་དོན་བསྡུས་མཛད།།
གཞན་ཡང་གོ་མི་དུལ་ལྷ་དགེ་སྲུང་སོགས། །
1 12

འཕགས་ཡུལ་མཁས་པས་བསྟན་བཅོས་སྣ་མང་མཛད་
རེ་རེ་ཞིབ་མོར་བརྗོད་ཀྱིས་མི་ལང་ཕྱིར།།
འདི་ཙམ་ཞིག་ལས་སྦས་པས་ཚུལ་བྱས་སོ།།
བསྟན་པ་སྔ་དར་དུས་རབས་དགུ་བའི་སྐབས།།
ལོ་ཙཱ་ཆེན་པོ་བེ་རོ་ཙ་ན་ཡི།།
ཙནྡྲ་གོ་མིས་རིགས་གྲུབ་སྒྲོན་མེ་བསྒྱུར།།
ལོ་ཙཱ་ཆེན་པོ་ཡེ་ཤེས་སྡེ་ཉིད་ཀྱིས།།
ཛི་ན་མི་ཊས་རིགས་ཐིགས་དོན་བསྡུས་དང་།།
དུལ་ལྷས་མཛད་པའི་རྒྱ་ཆེར་འགྲེལ་པ་བསྒྱུར།།
ལོ་ཙཱ་ཆེན་པོ་སྐ་བ་དཔལ་བརྩེགས་ཀྱིས།།
ཆོས་ཀྱི་གྲགས་པའི་གཏན་ཚིགས་ཐིགས་པ་དང་།།
འགྲེལ་བ་བརྟག་པ་རྒྱུད་གཞན་གྲུབ་བཅས་དང་། །
དམིགས་པ་བརྟག་པ་དེའི་འགྲེལ་སུམ་ཅུ་གཉིས།།
ཀ་མ་ཤི་ལས་རིགས་ཐིགས་མདོར་བསྡུས་པ།།
དུལ་ལྷས་གཏན་ཚིགས་ཐིགས་པའི་རྒྱ་ཆེར་འགྲེལ། །
དགེ་སྲུངས་ཀྱིས་མཛད་ཐམས་ཅད་མ ཁྱེན་གྲུབ་དང་། །
ཕྱི་རོལ་དོན་གྲུབ་བཅས་པ་བོད་དུ་བསྒྱུར།།
སྐ་བི་ཡེ་གསུམ་ཐོག་མའི་ལོ་ཙཱའོ། །
སྔོན་མའི་དེབ་ཏུ་སྐ་ཅོག་ཞང་གསུམ་བྲིས།།
དེང་རབས་ཡོང་གྲགས་ལྟར་དུ་བྱས་ན་ཡང་། །
ཁུངས་དག་ཡིག་ཆ་མཐོང་ཚེ་རྫུན་པར་གོ །
ཅོག་རོ་ཚད་མ་བསྒྱུར་མཁན་མིན་པ་གསལ། །
ཕྱིས་ཀྱི་ལོ་ཙཱ་ཞ་མ་སེང་སོགས་ཀྱིས། །
ཚད་མ་ཀུན་བཏུས་ལ་སོགས་བོད་ལ་བསྒྱུར། །
113

བར་འདིར་འཆད་པའི་སྲོལ་ཙམ་དར་བར་སྨྲ། །
འོན་ཀྱང་རྗེས་སུ་ཉམ་རྒུད་ཆེན་པོ་བྱུང་། །
བོད་ཀྱི་རྒྱལ་བོ་ཁྲི་སྲོང་ལྡེ་བཙན་གྱིས། །
བཀའ་ཡང་དག་པའི་ཚད་མ་ཞེས་བྱ་བརྩམས། །
འདི་ནི་སྤྱིར་ན་གངས་ཅན་བོད་ཡུལ་གྱི། །
ཚད་མའི་བསྟན་བཅོས་ཀུན་གྱི་ཐོག་མ་ཡིན། །
དེང་རབས་ལོ་རྒྱུས་སྨྲ་བ་ཕལ་ཆེར་གྱིས། །
རྔོག་ལོའི་དཀའ་གནས་རྣམ་བཤད་སྔོན་དུ་རྩི། །
སྔ་ཕྱི་གང་ཡིན་མཁས་པའི་དཔྱད་ན་ཤེས། །
འདི་ཙམ་མ་གཟིགས་ལོ་རྒྱུས་བཤད་པ་འཁྲུལ། །
རྨ་དགེ་བློ་གྲོས་རྔོག་ལོ་ཡབ་སྲས་སོགས།།
བསྟན་པ་ཕྱི་དར་སྐབས་ཀྱི་ལོ་ཙཱ་སྟེ། །
ཚད་མའི་བསྟན་བཅོས་གྲངས་མེད་བོད་དུ་བསྒྱུར། །
ད་ལྟ་ཆ་ཚང་བསྟན་འགྱུར་ཁྲོད་ན་བཞུགས། །
རྔོག་ལོ་ཡབ་སྲས་གཉིས་ཀ་ཁུ་དབོན་འང་ཡིན། །
ཁུ་བོའི་ནེ་ཕུ་ཐོག་གི་དགོན་པ་བཏབ།།
ཚ་བོའི་རྣམ་ངེས་དཀའ་གནས་རྣམ་བཤད་བརྩམས། །
ཚད་མའི་ཕྱོགས་སུ་འགྲན་མེད་བྱས་རྗེས་མངོན།།
གསར་རྙིང་ཚད་མའི་སྲོལ་ཀྱང་འདི་ནས་བྱུང་། །
ཕྱི་མ་གཙོར་འཛིན་ཆ་བ་ཆོས་སེང་བྱོན།།
རྣམ་ངེས་འགྲེལ་དང་ཚད་མའི་བསྡུས་གྲྭ་བརྩམ་ ་་
སྔོན་མེད་རྩོད་པའི་རྣམ་བཞག་མང་དུ་བཙུགས།
རིགས་པའི་སེང་ཆེན་བརྒྱུད་ཀྱི་ནང་ཚན་ལས། །
བརྩོན་འགྲུས་སེང་གི་དན་བག་སེང་གཉིས་ཀྱི །
114

རྣམ་ངེས་ཊཱི ཀ་ཆེན་ཚད་མའི་བསྡུས་པ་བརྩམས། །
སྔ་རབས་པ་ཞེས་མཚན་གྱི་སྙན་པ་ལྡིར། །
བྱང་ཆུབ་བརྩོན་ཀྱིས་རྟོག་གེའི་ཊཱི ཀ་དང་། །
གཡེ་ཚུལ་ཁྲིམས་ཀྱིས་རྣམ་ངེས་ཊཱིཀ་ཆེན་རྩམས། །
རྒྱ་དམར་གྲགས་པས་རྣམ་པར་ངེས་ཊཱིཀ་དང་། །
འཇམ་དབྱངས་གསར་མས་རྣམ་ངེས་ཊཱི ཀ་བརྩམས། །
ཆ་བའི་རྗེས་འབྲང་བུ་སློབ་བོད་ཡུལ་གང་།།
ཁྱད་པར་ས་པན་འང་བརྒྱུད་སློབ་ཡིན་པར་བཤད། །
རྣམ་འགྲེལ་ཁ་ཆེའི་ཡུལ་ནས་གསན་པར་སྨྲ། །
གང་ལྟར་ཆ་བའི་ལུགས་ལ་གཏན་མི་དགྱེས། །
ཉིད་ཀྱིས་རིགས་གཏེར་རང་འགྲེལ་བཅས་པ་བརྩམས། །
སྔ་རབས་པ་དང་མུ་སྟེགས་མཉམ་དུ་བཀག །
དངོས་སུ་འཕྲོག་བྱེད་དགའ་བོ་ནང་བར་བཙུད།།
སློབ་མ་ཤར་ནུབ་གུང་གསུམ་ལ་སོགས་བྱོན།།
ནུབ་པ་འུ་ཡུག་རིག་པའི་སེང་གེ་ཡིས། །
རིགས་གཏེར་འགྲེལ་བ་རིགས་མཛོད་ཆེན་མོ་བརྩམས། །
དེ་ཡིའི་བརྒྱུད་འཛིན་ཉ་དཔོན་ཀུན་དཔལ་གྱིས། །
རྣམ་འགྲེལ་འགྲེལ་བརྩམས་ཚད་མ་ཉ་ལ་ཐུག །
ཉ་དཔོན་སློབ་མ་མི་ཕམ་ཆོས་བླ་མས། །
རྣམ་འགྲེལ་ཊཱིཀྐ་རིགས་གཏེར་ཊཱི ཀ་བཅས་བརྩོམས། །
གོ་བསོད་སེང་གེས་རིགས་འགྲེལ་རབ་གསལ་དང་། །
རྣམ་འགྲེལ་རྣམ་བཤད་ངག་ཉི་གཞུང་བཞི་བརྩམས། །
ཤཱཀྱ་མཆོག་གིས་རིགས་འགྲེལ་འཁྲུལ་འཇོམས་དང་། །
རྟོག་གེའི་སྙིང་བོ་རྣམ་འགྲེལ་རྣམ་པར་བཤད། །
115

ཚད་མའི་ལོ་རྒྱུས་དཀའ་འགྲེལ་རིགས་སྣང་དང་། །
སྡེ་བདུན་ངག་གི་རོལ་མོ་ལ་སོགས་བརྩམས། །
སྟག་ལོ་ཙཱ་བས་རིགས་གཏེར་ཊིཀྐ་ཆེ། །
གློ་བསོད་ནམས་ཀྱིས་རིགས་གཏེར་འགྲེལ་ཆེན་དང་།།
འབུམ་ཕྲག་གསུམ་པས་རིགས་གཏེར་ཊི ཀྐ་ཆུང་། །
ཆོས་ལུང་བཅུ་པས་རིགས་འགྲེལ་མགུལ་སོགས་བརྩམས། །
མཁན་ཆེན་ངག་ཆོས་རྒྱལ་བ་མཚན་གཉིས་ཀྱིས། །
རིགས་གཏེར་དགོངས་གསལ་རིགས་གཏེར་ཊི ཀྐ་དང་། །
བློ་གྲོས་བཟང་བོས་རིགས་གཏེར་ལེགས་བཤད་གསུམ།།
གཞན་ཡང་ངག་གིས་རིགས་གཏེར་དཔྱོད་སོགས་བརྩམས། །
གཡག་སྟོན་སློབ་མ་རོང་སྟོན་ཤག་རྒྱལ་གྱིས།།
ཚད་མ་མདོའི་འགྲེལ་སྤྱི་དོན་ཆེ་ཆུང་དང་། །
རིགས་གཏེར་འགྲེལ་བརྩམས་འདིར་བཀོད་པ་དག་ནི། །
ས་སྐྱའི་མཁས་པའི་བརྩམས་ཆོས་ཕལ་ཆེ་བའོ། །
བཀའ་བརྒྱུད་མཐའ་འཛིན་བུ་སྟོན་རིན་གྲུབ་ཀྱིས། །
རྣམ་ངེས་འགྲེལ་ཆེན་ཚིག་དོན་རབ་གསལ་དང་། །
དེ་ལས་མཚན་དོན་ཟུར་དུ་བཀོད་པ་བརྩམས། །
འདིའི་ལུགས་འཛིན་པར་ཕྱིས་སུ་བུ་ལུགས་ཟེར།།
རྩོམ་ལ་དབང་འབྱོར་བོ་དོང་པཎ་ཆེན་གྱིས། །
ཚད་མའི་དཀའ་འགྲེལ་རིགས་གཏེར་ཊཱི ཀྐ་དང་། །
བྱེ་བཤད་རིག་སྣང་རྣམ་འགྲེལ་ཊཱི ཀྐ་བརྩམས། །
གསུང་འབུམ་མང་བ་རྒྱལ་སྤྱིར་ཁོང་གཅིག་གོ །
རང་ལུགས་འཛིན་པ་དྲི་མེད་འོད་ཟེར་གྱིས། །
ཚད་མའི་དེ་ཉིད་བསྡུས་པ་ཞེས་བྱ་བརྩམས། །
116

དཔེ་རྒྱུན་དཀོན་ཕྱིར་ཁྱབ་རྒྱ་ཆུང་བར་སྣང་།།
འདི་ལས་སྔ་རབས་ལུགས་གསལ་དཔྱད་གཞིར་མཆོག །
མཁས་གྲུབ་ཆེན་པོ་བླ་མ་མི་ཕམ་པས། །
རིགས་གཏེར་འགྲེལ་བ་རྣམ་རྒྱལ་རུ་མཚོན་དང་། །
རྣམ་འགྲེལ་འགྲེལ་ཆེན་རྟགས་རིགས་ཆེ་འབྲིང་ཆུང་། །
ཚད་མ་ཀུན་ལས་བཏུས་པའི་འགྲེལ་བཤད་དང་། །
ཕྱོགས་ཙམ་བཀོད་པ་མཁས་པར་འཇུག་པའང་བརྩོམས།།
ཉ་དཔོན་ཐུགས་སྲས་མཉམ་མེད་རེད་མདའ་བས། །
རྣམ་འགྲེལ་ཊཱིཀྐ་རྒྱས་འབྲིང་བསྡུས་གསུམ་དང༌།།
རྣམ་འགྲེལ་སྤྱི་དོན་རྣམ་ཊཱིཀ་འདོད་པ་འཇོ། །
རྣམ་འགྲེལ་རྒྱུན་ཀྱི་འགྲེལ་བརྩམས་དར་སྤེལ་བྱས།།
ཞྭ་སེར་སྲོལ་འབྱེད་ཙོང་ཁ་བ་ཆེན་པོས། །
མངོན་ཊཱི ཀ་ལམ་སྒྲིགས་བརྗེད་བྱང་བཅས་པ་བརྩམས། །
ལྷ་ཤག་གཉིས་དང་ཆོས་མཆོག་དགོངས་དོན་ལྟར།།
དངོས་སློབ་བུ་ཆེན་རྣམ་པར་བཤད་སྲོལ་གནང་།།
ད་ཡོད་དགེ་ལྡན་ཡིག་ཆ་འགའ་ཞིག་དུ། །
ལམ་སྒྲིགས་རྒྱལ་ཚབ་རྗེ་ཡིས་བརྩམས་པར་འདོད། །
ཡོངས་འཛིན་ཁྲི་ཆེན་གསུམ་གྱིས་གསུངས་ལྟར་ན། །
རྗེ་རང་ཉིད་ཀྱིས་དངོས་སུ་བརྩམས་ཡིན་འདུག།
གཉིས་ལས་རྒན་པ་དར་མ་རིན་ཆེན་གྱིས། །
རྣམ་འགྲེལ་གསལ་བྱེད་ངེས་ཊཱི ཀ་རིགས་ཐིགས་ཊཱིཀ། །
མདོ་བཤད་འབྲེལ་བཤད་རྣམ་བསྡུས་འགལ་རྣམ་བཞག །
རྣམ་ཆུང་ངེས་ཆུང་རིགས་གཏེར་ཊཱི ཀ་བཅས་བརྩམས།།
གཉིས་ལས་གཞོན་པ་མཁས་གྲུབ་དགེ་དཔལ་གྱིས། །
1 17

རྣམ་ཊཱི ཀ་སྡེ་རྒྱན་ཚད་འབྲས་ཆེ་སོགས་བརྩམས། །
པན་ཆེན་སྐུ་ཕྲེང་དང་པོ་དགེ་གྲུབ་པས། །
རྣམ་ལེ་བཞིའི་ཊཱི ཀ་རིགས་རྒྱན་ཆེན་མོ་བརྩམས། །
དགའ་ལྡན་ཁྲི་ཐོག་བདུན་པ་བློ་བརྟན་པས། །
རྣམ་འགྲེལ་གཞུང་གི་ལམ་བསྒྲིགས་ཆེན་མོ་བརྩམས། །
སྨར་ཡུལ་ཁམས་པ་གྲགས་པ་བཟང་བོ་ཡིས། །
རྣམ་འགྲེལ་སྤྱི་དོན་ལུང་རིགས་སྒྲོན་མེ་བརྩམས། །
སེ་ར་རྗེ་བཙུན་ཆོས་ཀྱིས་རྒྱལ་མཚན་གྱིས།།
རྣམ་འགྲེལ་དཔྱོད་དང་མཉན་བྱ་ཟུར་བཀོད་བརྩམས།།
སེར་བྱེས་ཡིག་ཆ་མཛད་པོ་བློ་གྲོས་ཀྱིས།།
ཚད་མའི་སྟོང་ཐུན་མཁས་པའི་ཡིད་འཕྲོག་བརྩམས།།
དགའ་ལྡན་ཁྲི་ཆེན་པན་ཆེན་བསོད་གྲགས་པས།།
རྣམ་ལེ་བཞིའི་འགྲེལ་བློ་རིགས་རྟགས་རིགས་བརྩམས། །
ལྕེ་ཕྱོགས་སྟོན་པ་ཀུན་དགའ་དཔལ་བཟང་བོས།།
རྣམ་འགྲེལ་སྦྱོར་ཊཱི ཀ་རྣམ་འགྲེལ་དཀའ་འགྲེལ་བརྩམས།།
བློ་གླིང་དགེ་བཤེས་འཇམས་དབྱངས་དགའ་བློ་ཡིས། །
རྒྱ་མཚོའི་དོན་གསལ་ཚད་མའི་བསྡུས་གྲྭ་བརྩམས། །
གཙང་ཡུལ་སྟོན་པ་ཀུན་དགའ་རྒྱལ་མཚན་གྱིས། །
ཚད་མ་མདོ་ཡི་ཊཱི ཀྐ་ཆེན་མོ་བརྩམས། །
བཀྲས་ལྷུན་དགེ་བཤེས་ཀུན་མཁྱེན་དོན་འགྲུབ་ཀྱིས། །
རྣམ་ཊཱི ཀ་མགུལ་རྒྱན་རྣམ་འགྲེལ་མཐའ་དཔྱོད་བརྩམས།།
གཞན་ཡང་འབྲས་སྤུང་སྒོ་མང་གཙང་བཀྲས་ལྷུན།།
དགའ་ལྡན་སེ་ར་བླ་བྲང་དགོན་སོགས་ཀྱི།།
དགེ་ལུགས་དགེ་བཤེས་ཡིག་ཆ་བགྲང་མི་ལང་།
118

འོན་ཀྱང་འདི་རུ་འགའ་ཞིག་བཀོད་པ་ལགས། །
དེ་ལྟར་བཀའ་རྙིང་དགེ་གསུམ་མཁས་རྣམས་ཀྱིས། །
བརྩམས་པའི་བསྟན་བཅོས་མཚན་ཐོ་རགས་ཙམ་ཞིག །
མཁོ་གལ་ཡོད་པར་དམིགས་ནས་ཆེད་དུ་བྲིས།།
འདིར་མ་འདུས་པ་གཞན་ནས་ཤེས་པར་བྱ།།
སྔོན་མ་དུས་རབས་དགུ་བའི་དུས་མགོ་ནས། །
ད་ལྟའི་ཉེར་གཅིག་དུས་རབས་བརྒྱུད་ཀྱི་བར། །
ཚད་བསྟན་རི་བོའི་གཏོས་ལ་མཉམ་པ་འདི། །
ཕ་མེས་གོང་མའི་གནང་བའི་གཅེས་ནོར་ཡིན།།
དེས་ན་རིགས་མཐུན་ཟླ་ཡི་གྲོགས་པོ་ཚོ།།
རང་གི་ཕ་ནོར་བུ་ཡིས་མ་སྤེལ་ན། །
གཞན་གྱིས་རྒྱལ་བོའི་མཛོད་ལ་ཐེའུ་རང་བདག །
ཞེས་པ་ང་ཚོའི་གཏམ་དཔེ་མ་ཡིན་ནམ། །
ནང་བསྟན་ཆོས་ལ་སྦྱང་པའི་མཁས་པ་འགས།།
ཚད་མ་ཕྱི་འདྲེན་ནང་ཁ་མི་སྐོང་བར། །
རིགས་ལམ་འདི་ནི་ལས་ལས་ཐར་ཐར་བ་བ་མི་ཐོབ་ཟེར། །
དཔྱད་པ་དགོས་མེད་དེ་འདྲའི་ཅི་ཞིག་བྱེད།།
གནད་དང་དོན་ཀྱི་འཆར་སྒོ་མང་མཆིས་མོད། །
གབ་པའི་རྣལ་འབྱོར་ཞིག་གི་ཚུལ་བསྐྱངས་ཏེ།།
ཚད་མའི་ལོ་རྒྱུས་ཁུངས་དོན་གསལ་བཤད་འདི། །
ད་ལྟ་འབྲི་མཚམས་ཡོངས་སུ་བཞག་པའོ། །
ཞེས་པ་འདི་ནི་རྫོགས་ཆེན་ཤིར་སེང་ཆོས་གྲྭ་རུ་སློབ་གཉེར་བྱེད་བཞིན་པའི་སྒང་
ཞིག་ལ་ཚད་གཞུང་ཞིབ་འཇུག་པའི་མིང་ཙམ་འཛིན་མཁན་ཡེ་ཤེས་རྒྱ་མཚོ་རུ་འབོད་
པས་སོ། །
119

དབུ་མའི་རྣམ་བཞག་མདོར་བསྡུས་ཙམ་བཤད་པ་
ཟླ་བ་དཀར་བོའི་འོད་སྣང་
ཞེས་བྱ་བ་བཞུགས་སོ།
བླ་མ་སྟོན་པ་ཤཀྱ་སེང་གེ་ལ་གུས་པའི་ཕྱག་འཚལ་ལོ། །
ཟབ་མོའི་ངོ་བོ་ས་ལེར་གཟིགས་ཤིང་རྫུ་འཕྲུལ་ཀླུ་ཡི་ཡུལ་དུ་ངོམ། །
ལྟ་བ་ཀུན་ལ་ཐོག་པ་མེད་ཕྱིར་དབུ་མའི་ལྟ་སྲོལ་ཐོག་མར་ཕྱེས།།
རིགས་ཚོགས་དྲུག་གི་བསྟན་བཅོས་རིན་ཐང་གནའ་དེང་ཀུན་དུ་ཧ་ཀྱང་མཐོ། །
རྣམ་དཔྱོད་བློ་དང་ལྡན་པ་ཡིན་ཕྱིན་རུས་པའི་གཏིང་ནས་སུས་མི་གུས།།
ཀླུ་སྒྲུབ་དགོང་དོན་ཇི་བཞིན་འགྲེལ་ལ་འགྲན་ཟླ་བྲལ་བའི་མཁས་མཆོག་སྟེ། །
རི་མོའི་བ་ལས་འོ་མ་བཞོས་ནས་བདེན་ཞེན་བཟློག་མཁན་རྣལ་འབྱོར་ཏེ།
དབུ་མ་རང་རྒྱུད་ལོག་རྟོག་བཟློག་ལ་སྨྲ་བའི་རྩལ་མངའ་རིག་སྨྲ་སྟེ། །
མཁས་པའི་རྒྱལ་བོ་ཟླ་བ་གྲགས་པ་མཁས་ཀུན་གཙིགས་སུ་སུས་མི་བཀུར། །
ཀླུ་སོགས་ཞལ་ལས་ལེགས་གསུང་བའི། །
དབུ་མའི་རྣམ་བཞག་རྒྱ་ཆེ་ཡང་།།
ཕྱི་རབས་གཞོན་ནུར་དོག་སློང་ཕྱིར།།
མདོར་ཙམ་བཤད་པར་འགལ་བ་ཅི། །
ཞེས་སོགས་སྔོན་དུ་བཏང་ནས་གང་གླེང་བར་བྱ་བའམ་བརྗོད་བྱའི་་་་
དོན་ནི།།དབུ་མའི་བྱུང་ཁུངས་བསྟན་པ། །ཐལ་རང་སོ་སོར་བཤད་པ། མཇུག་
དོན་ཟུར་ནས་བསྟན་པ་བཅས་གསུམ་ལས། དང་པོ་ནི། ཐོག་མར་བདག་ཅག་
གི་སྟོན་པ་མཉམ་མེད་ཐུབ་པའི་དབང་བོ་དེས་གདུལ་བྱར་གྱུར་བའི་གང་
120

ཟག་རྣམས་ཀྱི་རྒྱུད་གྲོལ་ཕྱིར་ཉོན་མོང་དུ་མའི་གཉེན་པོ་ཆོས་ཕུང་དཔག་་་
མེད་གསུངས་ཤིང་ཁྱད་པར་ངེས་དོན་ཟབ་མོ་སྟོང་བ་ཉིད་ཀྱི་རྣམ་བཞག་་་
མང་བོ་མདོ་དུ་མའི་སྐབས་སུ་རྒྱས་པར་གསུངས་སོ། དེ་འདྲའི་མདོ་དེའི་་
བརྗོད་བྱ་གཙོ་བོ་ཟབ་མོ་སྟོང་བ་ཉིད་ནི་བརྗོད་བྱ་དོན་གྱི་དབུ་མ་དང་མདོ་
དེ་དག་བརྗོད་བྱེད་གཞུང་དབུ་མ་ལ་བཀའ་བསྟན་གཉིས་ཡོད་པའི་ནང་་་་་
ཚན་བཀའ་གླེགས་བམ་དུ་ད་ལྟ་གྲུབ་པའི་ཚུལ་དུ་བཞུགས་པ་འདི་དག་ཡིན་
པར་མངོན་ནོ། དེས་ན་བརྗོད་བྱ་དོན་གྱི་དབུ་མ་དང་བརྗོད་བྱེད་གཞུང་དབུ་
མའི་རྣམ་བཞག་རྒྱས་པ་དང་ཐ་སྙད་ཀྱི་ཐོག་མ་སོགས་ནི་སྐབས་དེར་བྱུང་་་
བར་གསལ་ལོ། སངས་རྒྱས་མྱ་ངན་ལས་འདས་ནས་ལོ་བཞི་བརྒྱའི་རྗེས་སུ་་་
དབུ་མ་སྨྲ་བའི་རྒྱལ་བོ་ཆེན་པོ་དཔལ་མགོན་འཕགས་པ་ཀླུ་སྒྲུབ་བྱོན་ཏེ།
སྟོང་ཉིད་ཀྱི་རྣམ་བཞག་བསྟན་ཡོད་པའི་མདོ་དེ་དག་གི་དགོངས་འགྲེལ་་་་་
དབུ་མའི་བསྟན་བཅོས་གྲགས་ཅན་དབུ་མ་རྩ་བ་ཤེས་རབ། དང་རྩ་ཤེས་རང་
འགྲེལ། ག་ལས་འཇིགས་མེད། ཞིབ་མོ་རྣམ་པར་འཐག་པ། དང་ཞིབ་མོའི་ས་
རང་འགྲེལ། ཞིབ་མོ་རྣམ་པར་འཐག་པའི་རབ་ཏུ་བྱེད་པ། སྟོང་ཉིད་བདུན་ཅུ།
དང་དེའི་རང་། འགྲེལ་སྟོང་ཉིད་བདུན་ཅུའི་འགྲེལ་བ། རྩོད་པ་ཟློག་པ། དང་
དེའི་རང་འགྲེལ། རྩོད་པ་ཟློག་པའི་འགྲེལ་བ། རིགས་པ་དྲུག་ཅུ། དང་རིན་་་་
ཆེན་ཕྲེང་བ། སོགས་དང་གཞན་ཡང་དབུ་མ་ཡི་གེ་བརྒྱ་བ། དང་དེའི་རང་།
འགྲེལ། དབུ་མ་ཡི་གེ་བརྒྱ་བའི་རབ་ཏུ་བྱེད་པའི་འགྲེལ་བ། རྟེན་ཅིང་འབྲེལ་
བར་འབྱུང་བའི་སྙིང་བོའི་ཚིག་ལེའུར་བྱས་པ་དང་དེའི་རང་འགྲེལ། དབུ་མ་
རྟེན་ཅིང་འབྲེལ་བར་འབྱུང་བའི་སྙིང་བོའི་རྣམ་པར་བཤད་པ། མ་རྟོགས་་་
རྟོགས་བྱེད་ཞེས་བྱའི་རབ་ཏུ་བྱེད་པ། སྐྱེ་མེད་རིན་པོ་ཆེའི་མཛོད་ཅེས་བྱ་བ་
དབུ་མ་སྲིད་པ་འཕོ་བ། མདོ་ཀུན་ལས་བཏུས་པ་བཅས་མཛད་དེ་དབུ་མ་་་་
དར་བྱེད་ཀྱི་རྒྱུ་རྐྱེན་ཐོག་མར་བསྐྲུན་ནོ།།
འདི་དག་ནི་བརྗོད་བྱེད་གཞུང་དབུ་མ་ལ་གཉིས་ཡོད་པའི་ནང་ཚན་་་
121

བསྟན་བཅོས་ཡིན་ཞིང་འཕགས་བོད་ཀྱི་དབུ་མའི་བསྟན་བཅོས་ཐམས་ཅད་
ཀྱི་ཐོག་མའམ་ཕྱི་མོའོ། ཀླུ་སྒྲུབ་ཀྱི་དགོངས་པ་ཐོག་མར་འགྲེལ་མཁན།
འཕགས་པ་ལྷ་སྟེ། ཁོང་གིས་དབུ་མ་བཞི་བརྒྱ་བ་སོགས་བསྟན་བཅོས་མང་དུ་
མཛད་ཡོད། དེའི་རྗེས་སུ་སློབ་དཔོན་སངས་རྒྱས་བསྐྱངས་དང་། ལེགས་ལྡན་
འབྱེད། ཞི་བ་ལྷ། ཞི་བ་འཚོ། ཀ་མ་ལ་ཤི་སོགས་བྱོན་ཏེ། རྩ་ཤེས་འགྲེལ་བ་བུདྡྷ་
པཱ་ལི་ཏ་དང་ཤེས་རབ་སྒྲོན་མ་སོགས་མཛད་པ་དང་ཁྱད་པར་དུ་དབུ་མ་་་་
ཐལ་འགྱུར་བའི་སྲོག་ཤིང་ལྟ་བུ། དེའི་ཤིང་རྟའི་སྲོལ་འབྱེད་མཁན་པོ་ཟླ་བ་
གྲགས་པ་བྱོན་ཏེ། རིགས་པ་དྲུག་ཅུའི་འགྲེལ་བ་དང་རིན་ཕྲེང་གི་འགྲེལ་བ།
དབུ་མ་བཞི་བརྒྱ་བའི་འགྲེལ་བ། སྟོང་ཉིད་བདུན་ཅུའི་འགྲེལ་བ། སོགས་དང་
གཞན་དབུ་མ་རྩ་ཤེས་ཀྱི་ཚིག་འགྲེལ་ཚིག་གསལ། དང་དོན་འགྲེལ་དབུ་མ་་་
འཇུག་པ། དེའི་འགྲེལ་དབུ་མ་བོཇུག་པའི་བཤད་པ། དབུ་མ་ཤེས་རབ་ལ་་་
འཇུག་པ་ཞེས་བྱ་བའི་་་རབ་ཏུ་བྱེད་པ་ཕུང་བོ་ལྔའི་རབ་ཏུ་བྱེད་པ། བཅས་་་
མཛད་དེ་ཐལ་འགྱུར་བའི་ལྟ་བ་རྩལ་དུ་བཏོན་ཞིང་ཀླུ་སྒྲུབ་ཡབ་སྲས་དང་་་
སངས་བསྐྱངས་སོགས་ཀྱི་དགོངས་ཚུལ་ཐལ་འགྱུར་ལྟར་དུ་བཀྲལ། ལེགས་་་
ལྡན་འབྱེད་རྗེས་འབྲང་དང་བཅས་པའི་ལུགས་དེ་དང་འགལ་ཚུལ་བསྟན་པ་
སོགས་བྱས་ཏེ། དབུ་མ་ཐལ་འགྱུར་བ་ཞེས་པའི་གོ་དོན་གསལ་བར་བསྟན་ནོ། །
དེང་སང་ཁ་ཅིག་དཔལ་ལྡན་ཟླ་བའི་ལེགས་ལྡན་ལ་སྐྱོན་བརྗོད་པ་དང་།
ལེགས་ལྡན་གྱིས་སངས་བསྐྱངས་ལ་སྐྱོན་བརྗོད་པ་སོགས། ཚིག་རྩོད་ཙམ་་་་
ལས་དངོས་སུ་དགོངས་པ་མ་འགལ་ཞེས་སྨྲ་མོད། འོན་ཀྱང་ཁོ་བོའི་དགེ་རྒན་
དམ་པ་བཀའ་དྲིན་ཅན། མཁན་ཆེན་ཆོས་ཁྱབ་ཀྱི་དངོས་སློབ་བུ་ཆེན་རྫོགས་
ཆེན་གླིང་སེང་ལྔ་རིག་སློབ་གླིང་གི་ལས་འཛིན་མཁན་ཆེན་རྣམས་བཞིའི་ཡ་
གྱལ། ཐོས་ལྡན་མཚན་ཅན་མཆོག་གིས། ང་ཚོར་དབུ་མ་འཇུག་པ་ཞལ་ཁྲིད་་
གནང་སྐབས་ཤིག་ལ། ཁོ་བོས་འདིའི་སྐོར་ཡར་ཞུ་བྱས་པར། ཞལ་ནས་ལྟ་་་་་
བའི་རྩོད་པ་ཡིན་ཕྱིར་དོན་རྩོད་ཁོ་ན་ཡིན། ཞེས་གསུངས་བ་འདི་ངོ་མཚར་་
122

བའི་ལེགས་བཤད་ཡིན་ཕྱིར་སྙིང་ལ་འཆང་བར་རིགས་སོ། དེ་མིན་ད་དུང་ཛ་
ཡ་ཨཱ་ནནྡ་གཞན་ཕན་བཟང་བོ་སློབ་དཔོན་ནག་པོ་དབལ་སྦས་དབུ་མའི་་་
སེང་གེ་སྟོབས་བཅུ་དཔལ་བཙུན་པ་ངོ་བོ་ཉིད་མེད་པ་སོགས་མཁས་པ་དུ་མ་
བྱོན་ཏེ། དབུ་མའི་བསྟན་བཅོས་མང་པོ་མཛད་ནས་འཕགས་ཡུལ་གྱི་དབུ་་་
མའི་ལམ་ལུགས་རྒྱས་པར་བྱས་སོ། དེའི་ཕྱིས་སུ་བོད་དུ་བསྟན་པ་སྔ་དར་གྱི་
སྐབས་དབུ་མའི་ལོ་ཙཱ་བ་ཐོག་མ་ཀླུའི་རྒྱལ་མཚན་སོགས་ཀྱིས། དཔལ་མགོན་
ཀླུ་སྒྲུབ་ཀྱིས་མཛད་པའི་དབུ་མ་རྩ་བ་ཤེས་རབ། སོགས་བསྟན་བཅོས་མང་བོ་
བསྒྱུར་བ་དང་ཕྱིས་ཀྱི་བོད་བསྟན་པ་ཕྱི་དར་དུས་སུ་ནག་ཚོ་དང་པ་ཚབ་
སོགས་ཀྱིས། དབུ་མ་འཇུག་པ་དང་དེའི་རང་འགྲེལ་སོགས། བསྟན་བཅོས་་་་
མང་བོ་བོད་ཡིག་ལ་བསྒྱུར་ཏེ་འཕགས་ཡུལ་གྱི་དབུ་མའི་རྣམ་བཞག་བོད་དུ་
དར་བའི་རྩ་བ་ཚུགས་པར་བྱས། འདིར་འདིའི་སྐོར་གསལ་བོ་བྲིས་མེད་པས་
རྒྱས་པར་ཤེས་འདོད་མཁན་མཆིས་ཚེ་ཀྲུང་གོའི་བོད་ཀྱི་ཤེས་རིག་དཔེ་སྐྲུན་
ཁང་ནས་དཔར་བའི་བུ་སྟོན་ཆོས་འབྱུང་ལ་གཟིགས་པར་འཚལ་ལོ། བོད་་་་
རང་ཡུལ་གྱི་མཁས་པ་རྣམས་ཀྱིས་དབུ་མའི་བསྟན་བཅོས་མཛད་ཚུལ་མདོར་
ཙམ་བརྗོད་ན། ཐོག་མར་བཙན་པོ་ཁྲི་སྲོང་ལྡེ་བཙན་གྱིས། དབུ་མའི་གཟེར་བུ།
ཞེས་པ་མཛད་པ་དང་ལོ་ཙཱ་བ་འམ་པན་ཊི་ཏ་པི་རོ་ཙ་ནས། རིགས་པ་དྲུག་་
ཅུ་བ་ལས་བཏུས་ཏེ་མདོར་བཤད་པ། ཞེས་པ་མཛད་པ་དང་ལོ་ཙཱ་བ་ཆེན་པོ་
ཅོག་རོ་ཀླུའི་རྒྱལ་མཚན་གྱིས། ངེས་པའི་དོན་དབུ་མ། ཞེས་པ་མཛད་པ་དང་
ལོ་ཙཱ་བ་ཆེན་པོ་ཡེ་ཤེས་སྡེས། ལྟ་བའི་ཁྱད་པར། ཞེས་པ་མཛད་པ་དང་ལོ་ཙཱ་
བ་ཆེན་པོ་སྐ་བ་དཔལ་བརྩེགས་ཀྱིས། ལྟ་བའི་རིམ་པ་བཤད་པ། ཞེས་པ་བ་་བ•
མཛད་པ་དང་ལོ་ཙཱ་བ་ཆེན་པོ་རྔོག་བློ་ལྡན་ཤེས་རབ་ཀྱིས། དབུ་མ་རྩ་ཤེས།
དེའི་འགྲེལ་བ་ཤེས་རབ་སྒྲོན་མ། དབུ་མ་རྒྱན། དབུ་མ་སྣང་བ། བཅས་ཀྱི་་་་་
བསྡུས་དོན་དང་། དབུ་མ་སྤྱིའི་དོན་བསྡུས། བཅས་མཛད་དེ་བོད་ཡུལ་གྱི་་་་
དབུ་མའི་ལམ་ལུགས་དར་ཞིང་རྒྱས་པར་བྱས་སོ། །གསུམ་ལས་གཉིས་པ་ལ་་
123

གཞན་ལུགས་ལྟར་བཤད་པ་དང་རང་ལུགས་ལྟར་བཤད་པ་གཉིས་དེ་ལས་་
དང་པོ་ནི། གྲུབ་མཐའ་རིན་ཆེན་ཕྲེང་བའི་ཚིག་འགྲེལ་ཐོར་བུ་ཞེས་པར།
བདེན་གྲུབ་ཀྱི་ཆོས་རྡུལ་ཙམ་ཡང་མེད་པར་ཁས་ལེན་པའི་ནང་བའི་གྲུབ་་་
མཐའ་སྨྲ་བའི་གང་ཟག་དེ་དབུ་མ་བའི་མཚན་ཉིད། དེ་ལ་དབྱེ་ན། ཐ་སྙད་དུ་
རང་མཚན་གྱིས་གྲུབ་པར་འདོད་མི་འདོད་ཀྱིས་རང་རྒྱུད་པ་དང་། ཐལ་་་་་
འགྱུར། བ་གཉིས་སུ་དབྱེ་བའོ། སོགས་གསལ་བ་ལྟར་དགེ་ལྡན་པ་རྣམས་ཀྱིས་
བདེན་གྲུབ་ཁས་མི་ལེན་པ་ནི་སྤྱིར་དབུ་མ་བའི་ཁྱད་ཆོས་གཙོ་བོ་དང་བྱེ་་
བྲག་ཏུ་གྱུར་བ་དབུ་མ་ཐལ་རང་གཉིས་ལྟ་བུར་མཚོན་ན་དོན་དམ་པའི་ངོས་
ནས་བདེན་པར་གྲུབ་པ་རྡུལ་ཙམ་ཡང་མེད་པར་ཁས་ལེན་ལ་ཐ་སྙད་དུ་རང་
གི་མཚན་ཉིད་ཀྱིས་གྲུབ་པའང་མེད་པར་ཁས་ལེན་མཁན་དེ་དབུ་མ་ཐལ་་་་
འགྱུར་བ་དང་དོན་དམ་པར་བདེན་པར་གྲུབ་པ་ཕྲ་མོ་ཙམ་ཡང་མེད་པར་་་
ཁས་ལེན་ལ་ཐ་སྙད་དུ་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་་་་
ཁས་ལེན་མཁན་དེ་དབུ་མ་རང་རྒྱུད་པ་ཡིན་པར་འདོད་དོ། དེའི་ཕྱིར་ཐལ་
འགྱུར་བས་རང་རྒྱུད་པ་ལ་སྐྱོན་བརྗོད་པའང་ཆོས་ཐམས་རང་མཚན་གྱིས་
གྲུབ་པར་ཁས་བླངས་བ་འདིའི་ཐད་ཡིན་པར་སྨྲའོ། གཞན་དགེ་ལུགས་པས།
དབུ་མ་ཐལ་འགྱུར་བ་ཡིན་ཡང་ཐ་སྙད་དུ་ཆོས་ཐམས་ཅད་ཚད་མའི་ཡུལ་དུ་
གྲུབ་པ་ཙམ་ཁས་ལེན་ལ་དེ་དག་གིས་ཡུལ་ཡུལ་ཅན་ཀུན་ཐ་དད་དུ་གནས་
ཕྱིར་དེ་ཙམ་ཞིག་ནི་དགག་བྱ་མ་ཡིན་པར་བཞེད་དོ། དེའི་ཕྱིར་དབུ་མ་ཐལ་
འགྱུར་ཡིན་ན་ཐ་སྙད་བསླུ་མེད་ཀྱི་ཤེས་པའི་ཡུལ་ཙམ་པོ་བ་འདི་འང་ཁས་་
མི་ལེན་མཁན་ཞིག་མ་ཡིན་པས་རྒྱུ་འབྲས་ཀྱི་རྟེན་དུ་རུང་བའི་ཐ་སྙད། ཚད་
མའི་ཡུལ་རྣམས་ཐ་སྙད་དུ་ཡོད་པར་ཁས་ལེན་པ་ཡིན་ཞེས་སྨྲའོ། འདི་དག་་
གི་ཚུལ་རྒྱས་པར་དགེ་ལུགས་པའི་གྲུབ་མཐའི་ཡིག་ཆ་དག་ནས་རྟོགས་པར་
བྱའོ།དེ་ལས་གཉིས་པ་ནི། དབུ་མ་ངེས་ཤེས་སྒྲོན་མེ་ལས། སྔ་འགྱུར་རིང་་་་་་
ལུགས་གང་ཞེ་ན། །ཟུང་འཇུག་ཡེ་ཤེས་ཆེན་པོའི་ངོར། །མེད་ཅེས་དགག་བྱ་་་་
124

བཀགས་ཤུལ་གྱི། ། མེད་རྐྱང་དང་ནི་མ་ཡིན་ཞེས། །བཀགས་ཤུལ་ཆོས་གཞན་
ཅི་ཞིག་འཕེན། །དེ་གཉིས་བློ་ཡིས་བཏགས་པ་ཙམ། །དོན་ལ་གཉིས་ཀར་ཁས་
མི་ལེན། །དགགས་སྒྲུབ་གཉིས་དང་བྲལ་བ་ཡི། ། བློ་འདས་གདོད་མའི་ཆོས་་་་
ཉིད་ཡིན། །ཞེས་དང་། དབུ་མ་རྒྱན་གྱི་འགྲེལ་བར། དེས་ན་རྣམ་གྲངས་བའི་་
དོན་དམ་ཁས་ལེན་དང་བཅས་པ་དེ་རྩལ་དུ་བཏོན་ནས་འཆད་པ་རང་རྒྱུད་
པའི་མཚན་ཉིད་ཡིན་ལ། རྣམ་གྲངས་མ་ཡིན་པའི་དོན་དམ་ཁས་ལེན་ཀུན་་་
བྲལ་རྩལ་དུ་བཏོན་ནས་འཆད་པ་ཐལ་འགྱུར་བ་ཡིན་པ་ཤེས་པར་བྱའོ། ཞེས་
སོགས་གསལ་བ་ལྟར་རང་ལུགས་ཀྱིས་དབུ་མའི་མཐར་ཐུག་གི་ལྟ་བ་ཁས་་་་
ལེན་ཀུན་བྲལ་གྱི་སྟོང་ཉིད་ཡིན་པ་དང་ཆོས་ཐམས་ཅད་བདེན་མེད་དུ་མ་་་
ཟད་རང་མཚན་གྱིས་གྲུབ་པའང་མེད་པར་ཁས་ལེན་མཁན་དེ་དབུ་མ་བ་་་་
སྤྱིའི་ཁྱད་ཆོས་གཙོ་བོ་དང་བྱེ་བྲག་ཏུ་གྱུར་བ་ཐལ་རང་གཉིས་ལ་མཚོན་ན་་
དོན་དམ་པའི་ངོས་ནས་བདེན་མེད་དང་རང་མཚན་གྱིས་མ་གྲུབ་པར་ཁས་
ལེན་ལ་ཐ་སྙད་དུ་ཚད་མའི་ཡུལ་དུ་བདེན་མེད་དུ་ཁས་ལེན་མཁན་དེ་དབུ་་
མ་ཐལ་འགྱུར་བ་དང་དོན་དམ་པའི་ངོས་ནས་བདེན་མེད་དང་རང་མཚན་
གྱིས་མ་གྲུབ་པར་ཁས་ལེན་ལ་ཐ་སྙད་དུ་ཚད་མའི་ཡུལ་གྲུབ་པར་ཁས་ལེན་
མཁན་དེ་དབུ་མ་རང་རྒྱུད་པ་ཡིན་པར་འདོད་དོ། དེའི་ཕྱིར་ཐལ་འགྱུར་བས་
རང་རྒྱུད་པ་ལ་སྐྱོན་བརྗོད་པའང་ཆོས་ཐམས་ཅད་ཐ་སྙད་ཚད་མའི་ཡུལ་དུ་
བདེན་པར་གྲུབ་པར་ཁས་བླངས་པ་འདིའི་ཐད་ཡིན་པར་སྨྲའོ། གཞན་རྙིང་
མ་བས། དབུ་མ་ཐལ་འགྱུར་བ་ཡིན་ན་ཐ་སྙད་ཚད་གྲུབ་ཀྱང་ཁས་མི་ལེན་
མཁན་ཞིག་ཡིན་པས་ཁས་ལེན་ཀུན་བྲལ་ཡིན་ལ་ཁས་ལེན་པ་ཕྲ་མོ་ཙམ་ཡང་
དགག་བྱ་དང་དང་ཡུལ་ཡུལ་ཅན་སོགས་ཀྱང་གཅིག་ཏུ་བཞེད་དོ། དེའི་ཕྱིར་
དབུ་མ་ཐལ་འགྱུར་བའི་ཅི་ཡང་ཁས་མི་ལེན་མོད་འོན་ཀྱང་དེའི་ལུགས་ལ་རྒྱུ་
འབྲས་མེད་པའི་སྐྱོན་མི་འཇུག་སྟེ་དེ་ཡང་རྒྱུ་འབྲས་རྟེན་འབྲེལ་གྱི་སྣང་བ་་་
དག་ལ་ཐ་སྙད་ཚད་མའི་སྐྱོར་མ་མ་བྱས་ཀྱང་ཆོས་ཉིད་དག་པ་ཆེན་མོའི་
125

གཤིས་ལས་ཚུར་ཟློག་སྐབས་བསླུ་མེད་བསྙོན་མེད་དུ་གྲུབ་ཡོད་ཕྱིར་སྣང་བ་
འདི་དག་མི་ཡལ་བར་སྨྲའོ། །ཚུལ་རྒྱས་པར་མི་ཕམ་པས་བརྒལ་ལན་ཆེ་ཆུང་
གཉིས་དང་དགེ་ཆོས་ཀྱིས་ཀླུ་དགོངས་སོགས་ལས་རྟོགས་པར་བྱའོ། །དེས་ན་
ཁོ་བོས་བསམ་ན་ལྟ་བ་ཡང་དག་པ་ནི་ཕྱི་མ་འདི་ཡིན་པར་སྙམ་སྟེ་དེ་ཡང་་་
ཁས་ལེན་ཀུན་བྲལ་ཡིན་པས་སོ། འོན་ཀྱང་ལས་དང་པོ་བ་རྣམས་ལྟ་བ་ལ་་་
གཞོལ་སྐབས་ཤེས་པར་བྱ་བ་ཞིག་ལ་རྗེ་ཙོང་ཁ་བ་ཆེན་པོ་དྲི་བ་བོ་དང་བླ་མ་
དབུ་མ་བས་ལོ་ཙཱ་མཛད་ནས་རྗེ་བཙུན་འཇམས་དབྱངས་ལ་ལྟ་བའི་གནད་
འདྲི་སྐབས་ཤིག་ལ་ཞལ་ནས་སྣང་ཕྱོགས་དང་སྟོང་ཕྱོགས་ལ་ཉེ་རིང་གཏན་
ནས་བྱེད་མི་ཉན་ཁྱད་པར་སྣང་བ་ལ་གཙིགས་སུ་འཛིན་དགོས་ཞེས་དངོས་
སུ་གསུངས་བར་གྲགས་པས་ཡིད་ལ་འཛིན་པར་འཚལ་ལོ།། །།
གསུམ་ལས་གསུམ་པ་ནི། སྤྱིར་དབུ་མའི་རྣམ་བཞག་རྒྱས་པ་ཞིག་འབྲི་་
འདོད་ཡོད་མོད་འོན་ཀྱང་སྐབས་འདིར་ཁོམ་ལོང་བྲལ་ཕྱིར་འདི་ཙམ་ལས་་
འབྲི་མ་ཐུབ། ད་ལྟ་བྲིས་ཟིན་པ་འདི་ནི་ཉིས་སྟོང་དྲུག་ལོའི་ཟླ་གཉིས་ཚེས་་
བཅུའི་ཉིན་གཅིག་གི་སྔ་དྲོར་མགོ་བརྩམས་ཏེ་ཕྱི་དྲོ་གྲུབ་པར་བྱས་པ་ཡིན།
འབྲི་བའི་དམིགས་ཡུལ་འདིའི་ཕྱོགས་ལ་སྦྱང་བ་བྱེད་སེམས་ལྡན་པའི་་་་་་
གཞོན་གསར་སློབ་པ་དག་གི་བློ་སྒོ་གཞུང་ཆེན་རྣམས་ཀྱི་ཐད་དུ་འཇུག་ཆེད་
ངལ་བར་མ་འཛེམས་པར་འབད་པ་ཡིན། འབྲི་མཁན་པོ་ནི། མི་ཕམ་བླ་མས་
ལྟ་བ་ལ་ངེས་ཤེས་ཐོབ་པའི་སྐལ་བ་བཟང་བོ་ཅན་མདོ་སྨད་དགུ་རུའི་ཡུལ་་
གྲུར་སྐྱེས་པའི་གྱི་ན་བ་མིང་དངོས་མིང་ཤེས་རྒྱ་མཚོ་འམ་མིང་གཞན་མི་
དམིགས་ཁྱབ་བདལ་དུ་འབོད་པ་དེའོ། མཐར་ང་ཚོ་ཐམས་ཅད་ཀྱིས་དབུ་་་
མའི་ལྟ་བ་ཡང་དག་པར་རྟོགས་པའི་རྒྱུར་གྱུར་ཅིག །།
126

རྫོགས་པ་ཆེན་པོའི་ལྟ་བའི་གནད་
མདོར་བསྡུས་ཙམ་བཤད་པ།
ཤེས་བྱའི་ཆོས་རྣམས་སྟོང་བའི་ངོ་བོར་ཆུབ།།
སྟོང་བའི་ངོས་ནས་སྣང་ཚུལ་འགགས་མེད་འཆར།།
སྣང་སྟོང་དབྱེར་མེད་རིག་པའི་ཀློངས་ན་འདྲེས། །
ལྟ་བ་ཀུན་གྱི་རྒྱལ་བོ་དེ་ལ་འདུད། །
ཅེས་པའི་ཚིགས་བཅད་ཀྱི་མདུན་བསུས་ཏེ། གང་བཤད་བྱའི་དོན་ནི།
ཐོག་མར་རྫོགས་པ་ཆེན་པོའི་ལྟ་བ་འདིའི་སྲོལ་བརྒྱུད་སྤེལ་གསུམ་མདོར་
ཙམ་གླེང་ན་འདི་ལྟ་སྟེ། བཏགས་གྲོལ་སྙིང་བོ་ལས། སྟོན་པ་ཀུན་བཟང་ཡབ་
ཡུམ་གྱིས། །ཉིད་ལས་མི་གཞན་སེམས་དཔའི་སྣོད། །བྱིན་གྱིས་རླབས་ཀྱི་་ས་
བདག་ཉིད་ལས། །བཏགས་པས་གཅིག་ཤེས་ཀུན་གྲོལ་ལོ། །བཅིངས་དང་གྲོལ་
བའི་མཐའ་ལས་འདས། །རང་བྱུང་དགའ་རབ་ཐུགས་ལ་ཤར། །ཞེས་སོགས་་
གསུངས་བ་ལྟར། འོག་མིན་ཆོས་དབྱིངས་ཆེན་པོའི་ཞིང་གི་སྟོན་པ་ཀུན་དུ་་་
བཟང་བོ་སྤྱིར་སངས་རྒྱས་ཀུན་གྱི་སྟོན་པ་དང་ཁྱད་པར་རྫོགས་ཆེན་སྟོན་པ་
ཐོག་མ་ཡིན་ལ། ཞིང་དེ་དང་ཞིང་གཞན་ན་དེའི་འཁོར་གྱི་ཚུལ་དུ་བཞུགས་་
པ་སྟོན་པ་རྡོ་རྗེ་སེམས་དཔའ་ལྷ་མི་ཀུན་གྱི་སྟོན་པ་དང་ཁྱད་པར་རྫོགས་་་་
ཆེན་སྟོན་པ་གཉིས་པ་ཡིན་ཞིང་། འཇིག་རྟེན་མི་ཡུལ་འདིར་འཁྲུངས་བའི་
སྟོན་པ་དགའ་རབ་རྡོ་རྗེ་སྤྱིར་རྫོགས་ཆེན་སྟོན་པ་གསུམ་པ་དང་ཁྱད་པར་་་
མིའི་ཡུལ་འདིར་རྫོགས་ཆེན་སྟོན་མཁན་ཐོག་མ་ཡིན་ནོ། དེའི་ཚུལ་ཡང་།
ཐང་ཡིག་ལས། དེ་ནི་ལྷ་དང་མི་ཡི་སྟོན་པ་སྟེ། །དགའ་རབ་རྡོ་རྗེ་ཞེས་བྱར་་
འགྱུར་རོ་ཟེར། །ཞེས་གསུངས་བ་ལྟར་རོ། དེའི་ཕྱིར་སྟོན་པ་སྔ་མ་གཉིས་ནི།
127

སྤྱིར་རྫོགས་ཆེན་ལྟ་བའི་སྲོལ་འབྱེད་པ་པོ་དང་། དགའ་རབ་རྡོ་རྗེ་མིའི་ཡུལ་
དུ་རྫོགས་པ་ཆེན་པོའི་ལྟ་བ་འདིའི་སྲོལ་འབྱེད་པ་པོའོ། །ཁྲིད་ཡིག་ཐར་ལམ་
བགྲོད་བྱེད་ཤིང་རྟ་བཟང་བོ་ལས། དང་པོ་ནི། གནས་ཕུན་སུམ་ཚོགས་པ།
ཞེས་པ་ནས། དེ་ཡང་བརྒྱུད་ཚུལ་མང་བོ་ཡོད་ཀྱང་འདི་ཉིད་དོན་བརྒྱུད་ཟབ་
པའི་མཐར་ཐུག་ཡིན་པས་ཡིད་ཆེས་ངེས་ཤེས་བསྐྱེད་དགོས་སོ། ཞེས་པའི་་་
བར་དུ་སྤྱིར་ལྟ་བ་འདིའི་བརྒྱུད་ཚུལ་དུ་མ་ལས་དོན་བརྒྱུད་ཀྱི་རྣམ་བཞག་་་
བསྟན་འདུག་པས་རྒྱས་པར་ཤེས་འདོད་པ་རྣམས་ཀྱིས་དེ་ལ་གཟིགས་པར་ཞུ།
ཐང་ཡིག་ལས། བགྲོ་གླེང་བྱས་པས་པཎྜི་ཏ་རྣམས་ཕམ། ཞེས་དང་། སངས་་་་
རྒྱུས་སྤྲུལ་བོ་དགའ་རབ་རྡོ་རྗེ་དེ། ། ཨོ་རྒྱན་ཡུལ་གྱི་དྷ་ན་ཀོ་ཤའི་གླིང་། །དྷ་ན་
ཧ་ཡི་འདུ་ཁང་ཆེན་པོ་ན། །ཆོས་གསུངས་བཞུགས། ཞེས་སོགས་གསུངས་བ་་
ལྟར་ཨ་ཏིའི་སྟོན་པ་དགའ་རབ་རྡོ་རྗེ་མཆོག་གིས་རྩེ་ཕྲུག་རིན་ཆེན་སྒང་གི་་
པན་ཆེན་ལྔ་བརྒྱ་ལ་རྫོགས་པ་ཆེན་པོའི་ལྟ་བ་ཐོག་མར་སྤེལ་བ་དང༌། དེ་ནས་
ཁོང་གི་སློབ་མ་མཁས་ཆེན་འཇམ་དཔལ་བཤེས་གཉེན་དང་། སློབ་དཔོན་ཤྲཱི་
སེང་ཧ་སྨད་སམ་བྷ་ལཱ་སོགས་ཀྱིས་ཀྱང་རྒྱ་གར་གྱི་ཡུལ་གྲུ་སོ་སོར་རྫོགས་པ་
ཆེན་པོའི་ལྟ་བ་དང་སྤེལ་བ་དང་། ཁྱད་པར་དུ་སློབ་དཔོན་སྨད་འབྱུང་་་
གནས་ཀྱིས། བོད་གངས་ཅན་པའི་ཡུལ་དུ་རྫོགས་པ་ཆེན་པོའི་ལྟ་བ་ལེགས་་་
པར་སྤེལ་ཏེ་མཆོག་ཐུན་མོང་གི་དངོས་གྲུབ་བརྙེས་པའི་སློབ་མའང་མང་དུ་
བྱུང་ཚུལ་བཀའ་བསྡུས་ན་གསལ་བ་ལྟར་རོ། ཕྱིས་སུ་བོད་ཡུལ་འདིར་ཡང་་་
རྫོགས་པ་ཆེན་པོའི་ལྟ་བ་སྤེལ་མཁན་མང་དུ་བྱུང་ལ། དེ་ལས་སྔ་འགྱུར་བའི་
གྲུབ་མཐའི་ཁོངས་སུ་ཀུན་མཁྱེན་ཀློངས་ཆེན་རབ་འབྱམས་དང་། རོང་ཟོམ་
པཎ་ཆེན་རིག་འཛིན་འཇིགས་མེད་གླིང་བ། བདུད་འཇོམས་རིན་པོ་ཆེ་
དབུས་ཟ་མཁའ་འགྲོ་མ། ཞབས་དཀར་ཚོགས་དྲུག་རང་གྲོལ། མི་ཕམ་འཇམ་
དབྱངས་རྣམ་རྒྱལ་སོགས་ཀྱིས་རྫོགས་པ་ཆེན་པོའི་ལྟ་བ་སྤེལ་བ་དང་། དུས་་
རབས་འདིའི་ནང་དུའང་ཨ་འཛོམས་འབྲུག་པ་རིན་པོ་ཆེ། གཡུ་ཁོག་བྱ་བྲལ་
128

ཆོས་དབྱིངས་རང་གྲོལ། ཏིལ་མགོ་མཁྱེན་བརྩེ་བླ་མ་མུན་སེལ་མཁན་ཆེན་་་
ཆོས་དབྱིངས་ཁྱབ་བདལ་ཆོས་རྗེ་འཇིགས་མེད་ཕུན་ཚོགས། གྲུབ་དབང་ཨ་་
ཆོས་མཁན་ཆེན་ཚེ་དབང་རིགས་འཛིན། བླ་མ་ཨ་ཁྱིག་རྟོགས་ལྡན་བློ་གྲོས་རྒྱ་
མཚོ་སོགས་ཀྱིས་རྫོགས་པ་ཆེན་པོའི་ལྟ་བ་སྤེལ་བ་དང་། ད་ལྟ་ཞལ་བཞུགས་
ཀྱི་ཁྲོད་ནས་བླ་མ་དམ་མ་བསྟན་པའི་དབང་ཕྱུག་རྫོགས་ཆེན་མཁན་སྤྲུལ་་་་
སྨད་སྐལ་བཟང་སོགས་ཀྱིས་ཀྱང་རྫོགས་པ་ཆེན་པོའི་ལྟ་བ་སྤེལ་བཞིན་པ་་་་
བཅས་སོ། །
ད་ནི་སྐབས་དོན་དངོས་བཤད་པ་ལ། གཞིའི་སྐབས་ཀྱི་རིག་མ་རིག་་་་
གཉིས་ཀྱི་ས་མཚམས་དང༌། གཞི་རིག་དང་གཞི་སྣང་གི་སྐུ་གསུམ་ཚང་ཚུལ་
s ས་པ་གཉིས་ལས། དང་པོ་ནི། རིག་མ་རིག་གཉིས་ཀྱིཀྱི་ས་མཚམས་སམ་གྱིས་་
གཞི་དེ་ཇི་ལྟ་བུ་ཞིག་གོ་ཞེ་ན། འདི་ལྟ་སྟེ། སྣང་སྦྱང་དབུས་འགྲེལ་ལས། ཐོག་
མའི་སྤྱི་གཞི་ནམ་མཁའ་ལྟ་བུ་ནི། ངོ་བོ་སྟོང་བ། རང་བཞིན་གསལ་བ། ཐུགས་
རྗེ་ཅིར་ཡང་འཆར་དུ་རུང་བའི་ནུས་པ་ཅན་ཞིག་ཡིན། ཞེས་དང་། ཀུན་དུ་་
བཟང་བོའི་སྨོན་ལམ་ལས། ཀུན་གྱི་གཞི་ནི་འདུས་མ་བྱས། །རང་བྱུང་ཀློང་་་
ཡངས་བརྗོད་དུ་མེད། །འཁོར་འདས་གཉིས་ཀའི་མིང་མེད་དེ། །ཞེས་དང་། ལྟ་
བ་མཁའ་ལྡིང་ལས། ཡེ་ཐོག་དང་པོ་ཀུན་གྱི་སྔོན་རོལ་དུ། །འཁོར་འདས་མིང་
མེད་གདོད་མའི་གཞི་ལ་གནས། །ཞེས་སོགས་གསུངས་འདུག་གོ །དེས་ན།
ཐོག་མར་སྣང་སྦྱང་དབུས་འགྲེལ་ལྟར་ན། གཞི་དེ་ལ་ཐོག་མའི་སྤྱི་གཞི་ནམ་་
མཁའ་ལྟ་བུ་ཞེས་བྱ་སྟེ། དེའི་ངོ་བོ་སྟོང་ཆ་ཅན། རང་བཞིན་གསལ་ཆ་ཅན།
ཐུགས་རྗེ་འགགས་པ་མེད་པའི་ནུས་པ་ཅན། ཞིག་ཡིན་པར་འདོད་ཅིང་དེ་་་
འདྲ་དེ་ནི་རིག་མ་རིག་གཉིས་ས་ཀྱི་ཀྱི་སས་མཚམས་སམ་གྱིས་གཞི་ཡིན་པར་འདོད་
དོ། གཉིས་པ། ཀུན་དུ་བཟང་བོའི་སྨོན་ལམ་ལྟར་ན། གཞི་དེ་ལ། ཀུན་གྱི་གཞི་
འམ་བརྗོད་དུ་མེད་པའི་གཞི་ཞེས་བྱ་སྟེ། རྒྱུ་རྐྱེན་གྱི་མ་བྱས་པའི་འདུས་མ་་་་
བྱས་སམ་རང་བྱུང་གི་ཆོས། ཐམས་ཅད་དེའི་ངང་དུ་འདུ་བས་ཀློང་ཡངས་བ།
129

འཁོར་འདས་གཉིས་ཀའི་མིང་སོགས་བྲལ་ཕྱིར་མིང་མེད་པ་སྟེ་ཏེ་འདྲ་ཞིག་
ཡིན་པར་འདོད་ཅིང་དེ་ནི་རིག་མ་རིག་གཉིས་ཀྱི་ས་མཚམས་སམ་གྱིས་གཞི་
ཡིན་པར་འདོད་དོ། གསུམ་པ། ལྟ་བ་མཁའ་ལྡིང་ལྟར་ན། གཞི་དེ་ལ། གདོད་་་་
མའི་གཞི་ཞེས་བྱ་སྟེ། འཁོར་འདས་ཀྱི་མིང་སོགས་བྲལ་བའི་ཆོས་ཡིན་ཕྱིར་་
མིང་མེད་པ། དེ་འདྲ་དེ་ནི། རིག་མ་རིག་གཉིས་ཀྱི་ས་མཚམས་སམ་གྱེས་གཞི་
ཡིན་པར་འདོད་དོ། མདོར་ན། ཡེ་ཐོག་མ་ཆོས་གང་ཡང་མ་སྐྱེས་པའི་སྔོན་དུ་
གཞིའི་སྡོད་ལུགས་སམ་གཞིའི་གནས་ཚུལ་དངོས་ཞིག་ཡོད་པ་དེ་ནི་རིག་མ་
རིག་གཉིས་ཀྱི་ས་མཚམས་སམ་གྱིས་གཞི་ཡིན་ནོ། །གཞི་དེའི་གནས་ཚུལ་ཇི་་
བཞིན་དུ་རྟོགས་མཁན་རིག་པ་དང་ལྡན་པ་དེ་ལ་སངས་རྒྱས་ཀུན་དུ་བཟང་
བོ་དང་། གཞི་དེའི་གནས་ཚུལ་ཇི་བཞིན་དུ་མི་རྟོགས་མཁན་མ་རིག་པ་དང་
ལྡན་པ་དེ་ལ་འཁོར་བའི་སེམས་ཅན་ཞེས་བྱའོ། གཞིའི་ཀློང་ནས་གྲོལ་འཁྲུལ་
བྱས་ཚུལ་སོགས་གོང་བཤད་གཞུང་དེ་དག་ན་རྒྱས་པར་གསལ་ལོ། འདིར་་་
བརྗོད་པར་བྱ་བ་ཞིག་ལ། དེང་ཁ་ཅིག །སེམས་ཅན་རྣམས་གཞི་ལ་བརྟེན་
ནས་འཁྲུལ་བ་ཡིན་ཕྱིར། གཞིའི་ངང་དུ་སླར་གྲོལ་མི་རིགས་ཏེ། འཁྲུལ་བར་་
འགྱུར་བའི་ཕྱིར་ཟེར་རོ། དེས་ན། འདི་ནི་མི་འཐད་པར་ཁོ་བོའི་སེམས་ཏེ།
སེམས་ཅན་གྲོལ་གཞི་གཞི་དེ་རང་ཡིན་ནོ། གྲུབ་སྟེ། གཞི་དེ་ལས་གཞན་ན་
གྲོལ་གཞི་མེད་པའི་ཕྱིར་རོ། འཁྲུལ་བར་མི་འགྱུར་ཏེ། གཞིའི་གནས་ཚུལ་གྱི་་
ངོས་ན་མ་དག་ཆ་མེད་པའི་ཕྱིར་རོ། དེའི་ཕྱིར་སེམས་ཅན་རྣམས་གཞི་ལ་་་
བརྟེན་ནས། འཁྲུལ་བ་མ་གཏོགས། གཞིའི་ངོས་ནས་འཁྲུལ་བ་མ་ཡིན་ནོ། དེ་་
ཡང་དཔེར་ན། ཟླ་བ་གཉིས་འཛིན་གྱི་མིག་ཤེས། ཟླ་གཉིས་སྣང་བ་ལ་བརྟེན་
ནས་འཁྲུལ་བ་མ་གཏོགས། ཟླ་གཉིས་ཡོད་པའི་གཞིའི་ངོས་ནས་འཁྲུལ་བ་མ་
ཡིན་པ་ལྟར་རོ། དེས་ན་རྫོགས་པ་ཆེན་པོའི་སྐབས་སུ་ཚད་མའི་གཞུང་གི་་་་
དཔེ་དག་ལ་བརྟེན་ན་དོན་གོ་སླ་བས་ཁོ་བོས་འདི་ལྟར་བཀོད་པ་འགལ་མེད་
སྙམ་མོ། གཉིས་པ་ནི། ལྟ་བ་མཁའ་ལྡིང་ལས། གཞི་ཡི་རིག་པར་སྐུ་གསུམ་ཚང་
130

ཚུལ་ནི། །སྔོན་དུ་འང་བཤད་ཀྱང་ད་དུང་འདིར་ཡང་འཆད། །རང་རིག་གཞི་
ནི་ཤེལ་གྱི་གོང་བུ་འདྲ། །དེ་ཡིད་སྟོང་བ་ཆོས་སྐུའི་རང་བཞིན་དང༌། །གསལ་
བའི་རང་གདངས་ལོངས་སྤྱོད་རྫོགས་པ་དང་། །འཆར་གཞི་མ་འགགས་སྒོ་ནི་
སྤྲུལ་བའི་སྐུ། །གཞི་ཡི་རིག་པར་སྐུ་གསུམ་ཚང་ཚུལ་ཡིན། །ཞེས་དང་། དེ་ལས་
ཤར་བ་གཞི་སྣང་དུས་ན་ཡང་། །དག་པ་རྒྱལ་བའི་ཞིང་ཁམས་སྣང་བ་དང་། །
མ་དག་སྣོད་བཅུད་སྣང་བ་གང་སྣང་ཡང་། །ཐམས་ཅད་ངོ་བོ་སྟོང་བ་ཆོས་ཀྱི་
སྐུ། །རང་བཞིན་སྣང་བ་ལོངས་སྤྱོད་རྫོགས་པའི་སྐུ། །སྣ་ཚོགས་མ་འགགས་་་་
ཤར་བ་སྤྲུལ་བའི་སྐུ། །གཞི་སྣང་དུས་ཀྱི་སྐུ་གསུམ་ཚང་ཚུལ་ལོ། །ཞེས་སོགས་་
གསུངས་འདུག་གོ །དེས་ན་འདིའི་དོན། གཞིའི་རིག་པ་ཤེལ་གྱི་གོང་བུ་ལྟ་བུ་
དེའི་དེའི་ངོ་བོ་སྟོང་བའི་ཆ་ཆོས་སྐུ། དེའི་རང་བཞིན་གསལ་བའི་8
 ཆ་ལོངས་སྐུ།
དེ་ཉིད་སྣོད་བཅུད་ཀྱི་སྣང་བ་རྣམས་འཆར་བྱེད་ཀྱི་གཞི་རུ་འགགས་པ་མེད་
པར་གནས་པའི་ཕྱིར་དེའི་ཆ་སྤྲུལ་སྐུ་སྟེ། འདི་ལྟར་རྟོགས་པར་བྱའོ། ཡང་།
གཞི་དེ་ལས་ཤར་བའི་སྣང་བ་ཐམས་ཅད་ལ། ངོ་བོ་སྟོང་བའི་ཆ་ཡོད་པ་དེ་་་
ཆོས་སྐུ། སྣང་བ་ཐམས་ཅད་ལ། རང་བཞིན་སྣང་བའི་ཆ་ཡོད་པ་དེ་ལོངས་སྐུ།
སྣང་བ་ཐམས་ཅད་འགགས་མེད་དུ་འཆར་བཞིན་པའི་ཆ་དེ་སྤྲུལ་སྐུ་སྟེ། འདི་
ལྟར་རྟོགས་པར་བྱའོ། འདི་ལས། སྔ་མ། འཆར་ར་གཞི་མ་འགགས་པ་དང༌། ཕྱི་་
མ་དེ་ལ་བརྟེན་ནས་འཆར་བཞིན་པ་སྟེ། སོ་སོ་ཡིན་ཕྱིར་ཤེས་པར་བྱ་རྒྱུ་གལ་
ཆེའོ། །སླར་སྨྲས་པ། སྟོང་བའི་རྒྱལ་བོ་དབུ་མ་ཆེན་པོའི་དོན། །འཛིན་པ་ཀུན་
གྲོལ་ཕྱག་རྒྱ་ཆེན་པོའི་དོན། །གསལ་སྟོང་གཅིག་འདྲེས་རྫོགས་པ་ཆེན་པོའི་་་
དོན། །གནད་གསུམ་འགལ་མེད་གཅིག་ཏུ་རྟོགས་པར་ཤོག །ཅེས་བྱ་བ་འདི་ནི་
ཟབ་གསང་རྫོགས་པ་ཆེན་པོའི་ལྟ་བ་ལ་ཁ་ཙམ་ཚིག་ཙམ་གྱི་མོས་གུས་ཡོད་ཚུལ་སྟོན་པ་
ལས་རིང་དུ་འདས་པ་དཔོན་སྐོར་བ་ཡེ་ཤེས་རྒྱ་མཚོ་འམ་མི་དམིགས་ཁྱབ་བདལ་དུ་་་་
འབོད་པ་དེས་བོད་རྩིས་ཀྱི་སྤྱི་ལོ་ཉིས་སྟོང་དྲུག་གི་ལོའི་ཟླ་གསུམ་པའི་ཚེས་དྲུག་ལ་་་་
ལེགས་པར་སྦྱར་བའོ།། །།
131

སྟོན་པ་རིན་པོ་ཆེ་ཉིད་ཀྱི་ཡོན་ཏན་
མདོ་ཙམ་བརྗོད་པ་དམ་པ་དགྱེས་
པའི་མགུར་དབྱངས།
ཨེ་མ་ཧོ། མ་དག་འགྲོ་བ་འདྲེན་ལ་ཐབས་མཁས་པ། །
བརྒྱད་ཁྲི་བཞི་སྟོང་ཆོས་ཀྱི་མངའ་བདག་མཆོག །
རྒྱ་གར་སྟོན་པ་ཤཱ ཀྱ་ཐུབ་པ་ཡི།།
ཕྱི་ནང་ཡོན་ཏན་གདུལ་བྱའི་ཆེད་དུ་སྤྲོ།
ཆུང་ངུའི་དུས་ན་གཞོན་ནུ་དོན་འགྲུབ་ཞེས།།
མཚན་གྱི་སྙན་པ་སེར་སྐྱའི་གྲོང་ན་འཕུར།།
སྐྱེ་རྒ་ན་འཆིའི་རྟགས་དང་མཚན་མ་ཡིས།།
འཁོར་བ་རྒྱབ་ཏུ་སྐྱུར་བའི་བསམ་བློ་འཁྲུངས།།
མར་གྱུར་སེམས་ཅན་བསམ་པས་ལྷག་བསམ་གྱིས། །
ལོ་ངོ་དྲུག་གྲངས་བཞུགས་ཐེངས་གཅིག་གིས་རྫོགས།།
སྟོན་པ་གཞན་ལས་འཕགས་པའི་ཁྱད་ཆོས་སུ།།
ཟད་མི་ཤེས་པའི་ཡེ་ཤེས་མངོན་དུ་གྱུར།།
འོད་གསལ་འདུས་མ་བྱས་པའི་རང་བཞིན་ཉིད།།
བློ་དམན་སྐྱེ་བོས་རྟོགས་དཀས་ཚུལ་དགོངས་ནས།།
ནགས་སུ་ཞི་བར་གནས་ལ་ཕྱོགས་པ་ན། །
ལྷ་ཡི་གཙོ་བོ་རྣམས་ཀྱིས་ཡང་ཡང་བསྐུལ།།
འོད་སྲུངས་ཆེན་པོ་ལ་སོགས་ལྔ་སྡེ་ཡི། །
132

ཐོག་མའི་ང་རྒྱལ་ལེགས་པར་བཅོམ་ན
ནས་ནི། །
བདེན་པ་བཞི་སྟོན་ཆོས་འཁོར་དང་པོ་བསྐོར། །
ལཱ་རཱ་ཎ་སཱིར་ཆོས་ཀྱི་སྣང་བའི་ཁྱབ།།
སྤྱན་རས་གཟིགས་སོགས་བྱང་སེམས་འཁོར་རྣམས་དང་།།
རབ་འབྱོར་གཙོར་བྱས་དགེ་སློང་ལྔ་སྟོང་ལ།།
མཚན་ཉིད་མེད་སྟོན་ཆོས་འཁོར་གཉིས་པ་བསྐོར།།
སྐྱེ་མེད་སྒྲ་ཡིས་ཕུང་བོའི་རིར་སོགས་ཁྱབ། །
རྣམ་གྲོལ་སྡེ་སོགས་བྱང་སེམས་གྲངས་མེད་དང་།།
དྲི་ཟའི་བུ་མོ་ཤེས་རབ་གཟིངས་སོགས་ལ། །
བདེ་གཤེགས་སྙིང་སྟོན་ཆོས་འཁོར་གསུམ་པ་བསྐོར།།
འོད་གསལ་སྒྲ་ཡིས་མ་ལ་ཡ་སོགས་ཁྱབ།།
ལྷ་ཡི་དབང་བོ་བརྒྱ་བྱིན་ལ་སོགས་པར།།
ཕྱི་མ་རྒྱུད་སྟོན་ཆོས་འཁོར་བཞི་བ་བསྐོར།།
ཕྱི་ནང་གསང་བའི་གནས་མཆོག་ཐམས་ཅད་ལ། །
གསང་སྔགས་ཕྱི་བའི་སྒྲ་ཡིས་བོར་མེད་ཁྱབ།།
དགའ་རབ་དབང་ཕྱུག་ལ་སོགས་བདུད་ཚོགས་ཀྱིས།།
དུས་རྣམས་ཀུན་དུ་རྒོལ་བ་མང་བྱས་ཀྱང་།།
གནོད་པའི་ལན་དུ་ཕན་པ་སྦྱིན་པ་ལས། །
བཞིན་མདངས་འགྱུར་བ་ཙམ་ཡང་མེད་པར་གྲགས།།
དགེ་སློང་ལེགས་སྐར་སོགས་གཙོས་ནང་འཁོར་གྱིས།།
ཕྱི་ནང་གསང་བའི་ཡོན་ཏན་མ་རྟོགས་པར།།
འོད་ཟེར་འདོམ་གང་ཙམ་ལས་མི་འདུག་སོགས། །
སྒྲ་ངན་བསྒྲགས་ཚེ་བཟོད་མེད་སྤྱན་ཆབ་ཤོར། །
ལྟ་ལོག་སྟོན་པ་རྣམས་དྲུག་རྩོད་མཐུས་བཏུལ།།
133

གླང་ཆེན་ཆང་གིས་མྱོས་པ་ཟིལ་གྱིས་མནན།།
དཔལ་སྐྱེས་དུག་ཟས་དྲང་བ་དགྱེས་བཞིན་གསོལ།།
གྱད་མི་ལྔ་བརྒྱས་ཚབ་ཏུ་ལམ་འཕྲང་བཏོད།།
རི་བོ་མཐོན་པོའི་རྩེ་རུ་བཞུགས་པ་ན།།
རི་བོ་ཉིལ་ཞིང་ས་གཞི་གཡོས་པ་བྱུང་།།
གཙང་མའི་ལྷ་ཡིས་ཡོན་ཏན་ལྕི་འོ་ཞེས། །
ཕྱོགས་མཚམས་སྟེང་འོག་ཀུན་དུ་ཡང་ཡང་བསྒྲགས།།
རིགས་ཅན་གསུམ་ལ་དེར་འཚམ་བཀའ་ལན་གནང་། །
ལྷ་མིའི་འགྲོ་ལ་ཆོས་ཚུལ་རྒྱ་ཆེར་གསུངས།།
ལོག་ལྟ་ཅན་ལའང་ཐར་བའི་ས་བོན་བཞག །
མདོར་ན་མཁའ་ཁྱབ་འགྲོ་ལ་ཕན་བདེ་བསྐྲུན།།
དགུང་ལོ་བརྒྱད་ཅུ་གྱ་གཉིས་ལོན་པའི་ལོའི།།
བྱི་ཟླའི་ཚེས་བརྒྱུད་ནམ་དགུང་མྱ་ངན་འདས།།
གདུལ་བྱ་རྟག་འཛིན་ཅན་ལ་གསལ་བརྡ་བཏང་།
འཁོར་བ་མ་སྟོང་བར་དུ་ཐུགས་བསྐྱེད་བྱས།།
དེ་ལྟར་བདག་ཅག་སྟོན་པ་རིན་པོ་ཆེའི། །
ཡོན་ཏན་ཉུང་ཙམ་བརྗོད་པའི་དགེ་བ་འདི།།
བདག་སོགས་སེམས་ལྡན་འགྲོ་བ་མ་ལུས་པ།།
བྱང་ཆེན་རྒྱལ་ས་ཐོབ་པའི་རྒྱུ་རུ་བསྔོ། །ཞེས་པ་འདི་འང་ཁམས་རྫོགས་
ཆེན་ཤྲིར་སེང་བཤད་གྲུར་སྡོད་སྐབས་ཤིག་ལ་ཆོས་གྲོགས་བསྟན་འཛིན་རྒྱལ་
མཚན་གྱིས་བསྐུལ་ངོར་དཔོན་སྐོར་བ་ཡེ་ཤེས་རྒྱ་མཚོར་འབོད་པས་ཤར་་་་
བྲིས་བྱས་པ་དགེའོ།། །།
134

ཙི་དམར་གསོལ་ཀ་དགེ་ལེགས་ཆར་
འབེབས་ཀྱི་དོན་བཤད་པ།
དེ་ཡང་གང་བཤད་པར་བྱ་བ་དངོས་ལ། གཉིས་ཏེ་དངོས་དང་ཞར་་
དོན་ནོ། དེ་ལས་དང་པོ་དངོས་བཤད་པ་ནི། གསོལ་ཆོག་མཛད་པ་པོའི་གང་
མཆོད་པར་བྱ་བའི་ཡུལ་རྒྱལ་བ་ཀུན་གྱི་སོར་རྟོགས་ཡེ་ཤེས་ཀྱི་ངོ་བོ་ཕྱི་རོལ་
དུ་ཤར་བ་དཔལ་ཆེན་པོ་«B ] ་མགྲིན་དང་དེའི་རྣམ་སྤྲུལ་ཁམས་གསུམ་་་་
དབང་དུ་བསྡུ་བའི་བྱེད་པོ་མངའ་རིས་པདྨ་དབང་རྒྱལ་དེ་དག་གཅིག་་་་
བསྡུས་སམ་གཅིག་འདུས་ཀྱི་ལྷ་མཆོད་པར་བྱ་བའི་ཡུལ་དང་ལྷག་ལྷ་འོ། དེའི་
ཚུལ་གསོལ་ཆོག་དངོས་ན། རྒྱལ་ཀུན་སོར་རྟོགས་ཡེ་ཤེས་གར། །རྡོ་རྗེ་རྟ་སྐད་
ཆེར་བཞད་པས། །ཁམས་གསུམ་དབང་མཛད་པདྨ་རྒྱལ། ལྷག་པའི་ལྷ་དེར་་་
རབ་བཏུད་ནས། །ཞེས་སུ་གསལ་བ་ལྟར་རོ། འོག་གི་ཚིག་རྐང་བཞི་གོ་སླའོ།
སྟོང་བའི་ངང་ལས་ཕྱི་ནང་གསང་བའི་མཆོད་རྫས་སོགས་ཀྱིས་གནོད་སྦྱིན་་
ཆེན་པོ་ལ་འབུལ་བྱའི་རྫས་བསྟན་པ་དང་རྫས་དེ་དག་ཏིང་ངེ་འཛིན་གྱི་བྱིན་
གྱིས་བརླབས་དགོས་པར་བསྟན་ནོ། རང་ཉིད་ཡི་དམ་སོགས་ས་ནས་ནས་སྤྱན་
དྲངས་གྱུར་ཞེས་སོགས་ཀྱིས་སྤྱན་འདྲེན་པའི་ཐོག་མར་བདག་གམ་རང་ཉིད་
ཡི་དམ་ལྷར་གསལ་བ་དང་དེའི་མདུན་དུ་གནས་དང་གཙོ་འཁོར་སོགས་
གསལ་བཏབ་ལ་དེ་དག་གི་གནས་གསུམ་འབྲུ་གསུམ་གྱིས་བརྒྱན་པར་
བསྒོམས་ཤིང་དེ་ལ་ཡེ་ཤེས་པའི་ལྷ་དཔོན་འབངས་ཐམས་ཅད་སྤྱན་འདྲེན་་
དགོས་པ་བཅས་བསྟན་ནོ། །ཀྱེ་ཕྱོགས་ཕྱོགས་སོགས་ནས་ས་མ་ཡ་ཛ་ཞེས་་་་་
སོགས་ཀྱིས་སྤྱན་འདྲེན་པའི་ཚུལ་བསྟན་པ་ཡིན་ནོ། །དེ་དག་གི་སྐབས་ན་་་་་
བསྟན་པ་ལྟར་རུ་འདྲེན་སྡེ་བཞི་འཁོར་དུ་བྲིས་པ་ནི་རྒྱལ་བོ་བེ་ཧར་དང་་་་
135

གནོད་སྦྱིན་ཆེན་པོ་གཉིས་དཔོན་འབངས་རེས་མོས་བྱེད་སྲོལ་ཡོད་པ་དང་།
ཡིག་རྙིང་ན་བྲིས་བ་ཡོད་པ་བཅས་གྱི་རྒྱུ་མཚན་ལ་བརྟེན་པ་ཡིན་པར་སྣང་ངོ།
བྷོ། བཙན་མཁར་སོགས་ནས་པུ་ཙ་ཧོ་ཞེས་སོགས་ཀྱིས་བཞུགས་གསོལ་བྱེད་
ཚུལ་དང་སྐུ་ཁྲུས་འབུལ་ཚུལ་ཉེར་སྤྱོད་དམ་མཆོད་པ་འབུལ་ཚུལ་བཅས་་་་
བསྟན་ནོ། ཧཱུྃ་དབང་དྲག་སོགས་ནས་དངོས་གྲུབ་རྩོལ་ཞེས་སོགས་ཀྱིས
ཐུགས་དམ་སྐོང་བའི་རྫས་དང་ཅི་ལྟར་ཐུགས་དམ་སྐོང་བའི་ཚུལ་སོགས་་་་
བསྟན་ནོ། ཀྱེ་སྐྱེས་བུ་སོགས་ནས་ཐུགས་དམ་བསྐང་ཞེས་སོགས་ཀྱིས་ཀྱང་་་་་
མདོར་བསྡུས་པའི་སྒོ་ནས་དེ་བསྟན་ནོ། འགལ་འཁྲུལ་བྱུང་ན་བཤགས་ཚུལ་
ཧཱུྃ་སེམས་ཉིད་སོགས་ཀྱིས་བསྟན་ལ་དེའི་གོ་དོན་སེམས་ཀྱི་ཆོས་ཉིད་བདེ་བ་
ཆེན་པོའི་གཤིས་དངོས་ནི་ཡེ་གདོད་མ་ནས་ནམ་མཁའ་ལྟར་སྟོང་ཞིང་རྣམ་
པར་དག་པ་ཡིན་མོད་ཀྱང་སེམས་ཅན་གྱི་རྒྱུད་ལ་གློ་བུར་དུ་སྐྱེས་པའི་རྣམ་་
རྟོག་གི་བསླད་པ་ཡི་འགལ་འཁྲུལ་ཆོས་ཀྱི་དབྱངས་ཆེན་པོའི་ཀློངས་སུ་་་
བཤགས་རྡོ་རྗེ་ཅན་གྱི་བཅས་པ་མཛད་པའི་མཚམས་དངོས་གྲུབ་ཀྱི་གནས་ས་
ལ་གེགས་བྱེད་མཁན་སྐུ་གསུང་ཐུག་རྩ་བ་ཡན་ལག་དང་བཅས་པ་འགལ་བ་
ལས་བྱུང་བའི་ཉམས་ཆགས་འགལ་འཁྲུལ་སྙིང་ནས་མཐོལ་ལོ་བཤགས་ཁྱད་
པར་དུ་ཆོས་སྐྱོང་ཆེན་པོ་ཁྱེད་སྒྲུབ་པའི་དམ་ཚིག་རྣམ་པ་བརྒྱད་ལས་འགལ་
ཞིང་སྤོང་ལེན་ཐེ་ཚོམ་བྱས་པ་དང་མཆོད་པ་དང་གཏོར་མ་དུས་བཏབ་པ་་་
ལས་གཡེལ་བ་མཐོལ་ལོ་བཤགས་ལྟ་བ་ཆོས་ཉིད་སྟོང་བ་ཉིད་དུ་མ་རྟོགས་་་
ཕྱིར་ཆོས་ཉིད་ཀྱི་དོན་དང་འགལ་བསྒོམས་པས་བསྐྱེད་རྫོགས་གཉིས་ཀྱི་རིམ་
པ་ཚད་དུ་མ་འཁྱོལ་སྤྱོད་པ་བཅས་པའི་ཁ་ན་མ་ཐོ་དང་རང་བཞིན་གྱི་ཁ་ན་
མ་ཐོ་སོགས་ཀྱིས་གཡེང་བ་ལ་སོགས་པ་པ་ཐམས་ཅད་གནོང་ཞིང་འགྱོད་པ་
ཆེན་པོའི་སྒོ་ནས་བཤགས་དེ་ལྟར་བཤུགས་པས་ཚང་བར་བརྩལ་ནས་ཀྱང་་
ཉམས་ཆགས་ཐམས་ཅད་དག་ཟིན་པའི་ཤེས་རྒྱུད་ལ་སྣང་སྲིད་དག་པ་རབ་
འབྱམས་ཀྱི་འཕྲིན་ལས་ཐམས་ཅད་ཡོངས་སུ་འགྲུབ་པའི་རྒྱ་ཆེན་དགའ་སྟོན་
136

རྒྱས་པར་ཤོག་ཅིག་ཅེས་པའོ། ཧཱུཾ་ཆོས་སྐྱོང་སོགས་ནས་འགྲུབ་པར་མཛོད་་་་
སོགས་ཀྱིས་མངའ་གསོལ་བྱེད་ཚུལ་སོགས་བསྟན་ནོ། བསྟོད་པ་བྱེད་ཚུལ་ཧཱུྃ་
ཀ་ནས་དག་སོགས་ཀྱིས་བསྟན་ལ་དེའི་གོ་དོན་ངོ་བོ་ཀ་ནས་དག་པའི་ཆོས་་
ཀྱི་དབྱངས་ཆེན་པོ་རྒྱུ་རྐྱེན་གྱིས་མ་བཅོས་པའི་རང་བྱུང་རང་བཞིན་འོད་དུ་
གསལ་བ་དེ་གཉིས་དབྱེར་མེད་པའི་ཆ་དེ་དངོས་པོ་ཀུན་ལ་ཁྱབ་ལ་དེ་ལྟ་་་་་
བུའི་རང་བཞིན་ཅན་གྱི་དངོས་པོ་ཀུན་བདེ་ཆེན་འཁོར་ལོ་རུ་ཡོངས་སུ་་་་
བསྡོམས་ཤིང་ཡེ་ཤེས་ཀྱི་ཐིག་ལེའི་དཔྱིད་དམ་བཅུད་དུ་རྫོགས་རྣམ་བྱང་་་
མྱང་འདས་ཏེ་མཐར་ཐུག་པའི་ཞི་བ་དེ་ལ་བརྟེན་ནས་ཕྱག་རྒྱ་འམ་སྤྲུལ་བའི་
ཟློས་གར་གདུལ་བྱ་འདུལ་བའི་ཆེད་དམ་དབང་གིས་བསྟན་སྲུང་གི་སྐུར་་་་
ཐོག་མ་ནས་ཡོངས་སུ་བཞེངས་བ་ཆེ་བཙན་ཙིའུ་དམར་བོ་སྟེ་དྲེག་པ་ཕོ་མོའི་
སྡེ་དཔོན་ཁྱོད་ལ་བསྟོད་བདེ་ཆེན་ཡེ་ཤེས་གཅིག་པུའི་སྤྲུལ་བའི་གར་ཡེ་ཤེས་
ལྔའི་རང་བཞིན་ཅན་གྱི་རིག་ལྔའི་ངོ་བོར་ཕྱི་རོལ་དུ་ཤར་བ་འམ་སྣང་ལ་དེ་
ལྟ་བུའི་ཁྲག་འཐུང་རིག་ལྔའི་གཙོར་བྱས་པའི་ཁྲག་འཐུང་དཀྱིལ་འཁོར་གྱི་་
ལྷ་རྣམས་ཀྱི་བཀའ་སྡོད་དམ་ལས་བྱེད་གནོད་སྦྱིན་ཙིའུ་དམར་བོར་བསྟོད་
ཁྱད་པར་དུ་ཆགས་མེད་པདྨའི་རིགས་ལས་བྱུང་བའི་རྡོ་རྗེ་རྟ་སྐད་ཆེར་
བཞད་པ་འམ་དཔལ་རྟ་མགྲིན་དམར་བོས་ཕོ་ཉ་བ་བཙན་རྒོད་གནོད་སྦྱིན་
དམར་བོར་བསྟོད་སངས་རྒྱས་པདྨ་ཐོད་འཕྲེང་ངམ་པདྨ་འབྱུང་གནས་ཀྱིས་
ཆོས་རྒྱལ་ཆེན་པོ་རྗེ་ཁྲི་སྲོང་ལྡེ་བཙན་གྱི་སྐུ་ལྷ་རུ་བསྔགས་པའི་རྡོ་རྗེ་ཡལ་་་་
གམ་ཅན་ནམ་མིང་མཐོན་པོ་ཅན་ཀུན་ཁྱབ་རྡོ་རྗེ་དྲག་པོའི་རྩལ་ལྡན་པར་་་
བསྟོད་ཞི་ཆགས་ཁྲོས་པའི་རྣམ་འགྱུར་རམ་ཉམས་ཀྱིས་འདུལ་བྱའི་ཡུལ་གང་
དང་གང་ལྟ་བུའི་གདུལ་བྱ་ལ་དེ་དང་དེར་འཚམས་པའི་འཕྲིན་ལས་ཀྱི་གར་
བསམ་གྱིས་མི་ཁྱབ་པ་སྟོན་ལ་བསྟོད་མཆོད་དང་སྒྲུབ་པ་པོ་གང་གིས་ཁྱེད་
བསྟེན་པ་ནས་བཟུང་སྲིད་ཞི་གཉིས་ཀྱི་ལེགས་པའི་ཚོགས་ཐམས་ཅད་འདབ་
ལྡན་དུས་ཀྱི་ཆུ་གཏེར་འཕེལ་བ་བཞིན་གོང་ནས་གོང་དུ་སྤེལ་བའི་བྱེད་པོར་
137

བསྟོད་རྩོམ་པ་པོ་གང་གི་སྙིང་ཁོང་ན་འཛུམས་པའི་ཆུ་སྐྱེས་མེ་ཏོག་གི་རྩེ་ན་
གུས་པ་དང་བསྟོད་པའི་ཟེ་འབྲུ་རྒོད་པ་འམ་བཞད་པ་འདི་ཁྱོད་ཐུགས་་་་
མཉེས་པའི་དཔྱིད་དམ་བཅུད་དུ་གྱུར་ནས་དུས་རྣམ་ཀུན་དུ་བདག་སོགས་་
བརྩེ་བའི་སྐྱོངས་ཤིག་ཆོས་སྐྱོངས་ཀྱེ་ཞེས་པའོ། འདིའི་སྐབས་ན་འགྲེལ་བྱས་
པ་དག་ནི་གོ་དཀའ་བས་ཡིན་པ་རྟོགས་པར་གྱིས་ཤིག །བྷོ་བསེ་མཁར་ནས་
བཞིན་དུ་སྐྱོངས་སོགས་ཀྱིས་བསྐུལ་ཚུལ་དང་འཕྲིན་བཅོལ་བྱེད་ཚུལ་མདོར་
བསྡུས་ཏེ་བསྟན་ནོ། གཞན་འདི་དག་གི་ཚུལ་དངོས་གསོལ་ཆོག་རང་གཞུང་
ན་གསལ་བས་དེར་གཟིགས་པར་ཞུ། དེ་ལས་གཉིས་པ་ཞར་དོན་བཤད་པ་ནི།
ཙི་དམར་བསྟོད་པ་དབང་ཆེན་བཞད་དབྱངས་ལས། བདེ་སྟོང་ངང་ལས་་་་་
གཡོ་བ་མེད་པའི་འོད་གསལ་ཐུགས། །བསྟན་པ་སྲུང་ཕྱིར་ཁྲོས་པར་ཤར་བའི་
སྡེ་དཔོན་ཁྱོད། གསང་སྔགས་ནང་གི་དགེ་འདུན་མཆོག་སྟེ་བདེན་པ་མཐོང་།།
ཅེས་དང་ཡང་ཐུན་གཏོར་ཕུལ་རྗེས་ཀྱི་མཆོད་བསྟོད་ཀྱི་སྐབས་སུ། བདག་་་
ཅག་རྣམས་ཀྱི་མགོན་སྐྱབས་དཔུང་གཉེན་དུ། །ཁྱབ་བདག་བླ་མ་ཆོས་སྐྱོངས་
སྐུར་བསྟན་ཏེ། །ཞེས་པ་ཞིག་ཀྱང་འབྱུང་བས་དེ་དག་འགལ་ལོ་སྙམ་ན་མི་་་་
འགལ་ཏེ་སྤྱིར་སློང་མ་ཉིད་ཡེ་ནས་དག་པ་ཁྱབ་བདག་རྡོ་རྗེ་འཆང་ཆེན་པོ་
དང་དབྱེར་མེད་ངོ་བོ་རོ་གཅིག་ཡིན་ལ་བྱེ་བྲག་ཏུ་གདུལ་བྱའི་དབང་གིས་་་་
སྤྲུལ་གཞིའི་ངོས་ལས་ཁྲོས་པའི་སྐུར་ཤར་བའི་དུས་སུ་འང་འཇིག་རྟེན་པའི་
ལྷའི་ཚུལ་མ་ཡིན་པར་འཇིག་རྟེན་ལས་འདས་པ་སྟེ་གསང་སྔགས་ནང་གི་་་
དགེ་འདུན་པའི་ཚུལ་འཛིན་པའི་ལྷ་ཡིན་པའི་ཕྱིར། གྲུབ་སྟེ། དབང་ཆེན་་་་
བཞད་དབྱངས་རང་གཞུང་ལས། རིག་སྟོང་ཆོས་སྐུར་མངོན་བྱང་ཆུབ་ཀྱང་་
འཇིག་རྟེན་ཚུལ། །ཞེས་སོགས་གསུངས་པའི་ཕྱིར། འདིར་ཁ་ཅིག་འོ་ན་འཇིག་
རྟེན་ཚུལ་ཞེས་པ་འདས་པའི་དོན་ཡིན་པའི་བསྒྲུབ་བྱེད་ཡོད་དམ་ཞེ་ན་ཡོད་
དེ་ཡང་བཞད་དབྱངས་ལས། ནང་ལྟར་དབང་ཆེན་ལྷ་ཡི་ཐུགས་སྤྲུལ་ཆོས་་་
སྐྱོངས་ཆེ། །གསང་བར་རིག་སྟོང་རྩལ་ལས་ལས་ཤར་བའི་འོད་གསལ་ལྷ། །ཞེས་་་
138

སོགས་གསུངས་པའི་ཕྱིར་རོ། གཞན་འདི་དག་གི་སྐབས་ན་གསལ་བའི་དམ་
ཚིག་རྣམ་པ་བརྒྱད་ཅེས་པ་ཁོ་བོར་དཔེ་ཀློགས་ཀྱི་ཁོམ་པ་བྲལ་ཕྱིར་འགོད་མ་
ཐུབ་པས་འདི་ལ་རེ་ལྟོས་བྱེད་མཁན་གྱི་ཀློགས་པ་པོར་དགོངས་དངས་ཞུས་
པ་ཡིན་ནོ། མཇུག་ཏུ་བཤད་བྱ་ནི། ཙི་དམར་གསོལ་ཀ་དགེ་ལེགས་ཆར་
འབེབས་ཀྱི་དོན་བཤད་པ་ཞེས་པ་འདི་ཡང་མཁས་ཆེན་ལྷ་ལུང་དཔལ་རྡོར་
གྱི་གསུངས་རབ་རྣམས་ཀྱི་གནད་རྟོགས་མཁན་གྱི་བློ་གྲོས་དང་ལྡན་པ
དཔོན་སྐོར་བ་ཡེ་ཤེས་རྒྱ་མཚོར་འབོད་པས་དམ་པ་གང་དེའི་ཐུགས་བཞེད་
མཐར་ཕྱིན་ཆེད་ཉིས་སྟོང་དྲུག་ལོའི་ཟླ་བཞི་བའི་ཚེས་གསུམ་ཉིན་སྤྲོ་བ་དང་
བཅས་སྦྱར་བའོ།། །།
139

མཇུག་ཏུ་ཞུ་བྱའི་གཏམ་ཐུང་།
དཔེ་དེབ་འདི་སྔོན་མའི་འཕྲོ་ཡི་དེབ་གཉིས་པ་སྟེ་ཚད་མིན་བློའི་རྣམ་་
བཞག་བཤད་པ་ཞེས་པ་ཡིན་མོད་འོན་ཀྱང་ཚད་མ་རིགས་གཏེར་གྱི་དོན་་་་
འགྲེལ་ཁོ་ན་མིན་པས་སྔོན་གྱི་འཆར་གཞི་ཡོངས་སུ་བསྒྱུར་ཡོད། འདིའི་རྗེས་
ཀྱི་དེབ་སྟེ་དེབ་གསུམ་པ། 《ཚད་མའི་རྣམ་བཞག་གསལ་བོར་བཤད་པ》ཞེས་
པ་ཡང་ད་ལྟ་འབྲི་བཞིན་པའི་སྒང་ཡིན་ལ་མི་འགྱང་བར་ཁྱེད་ཚོའི་སྤྱན་ལམ་
དུ་འབུལ་ཐབས་བྱེད་འདོད་ཡོད། གཞན་འདི་ནས་ཆེད་དུ་བཀའ་དྲིན་ཞུ་་་
བའི་ཡུལ་དམ་པ་ནི། བཅོས་མིན་བདེན་པའི་ཞལ་གསུངས་ཀྱིས་བདག་ལ་་་
སྤོབས་པ་དང་ཡིད་ཆེས་ཚད་མེད་རྩོལ་མཁན་མཁས་ཆེན་སྒྲིབ་བྲལ་རིན་པོ་
ཆེ་དང་མཁན་ཨ་ཆོས་དེབ་འདིའི་མ་དངུལ་སོགས་ཕྱོགས་ཀུན་ནས་རྒྱབ་
སྐྱོར་ཡང་ཡང་གནང་མཁན་རྒྱ་ཟིལ་མཆོག་སྤྲུལ་སྨད་རྡོ་རྗེ་ཁྱད་པར་དུ་དུས་
ནམ་ཡང་བདག་ལ་སེམས་ཁུར་དང་སེམས་གསོ་བྱེད་མཁན་དྲིན་ལྡན་ཨ་མ་
ཐུབ་བསྟན་ལས་རབ་དང་ཕུ་བོ་པདྨ་ཚེ་རིང་ཉེ་འབྲེལ་ཡོངས་བཅས་ལ་ཁོ་་་
བོས་སྙིང་ཁོང་རུས་པའི་གཏིང་ནས་ཐུགས་རྗེ་ཆེ་ཞུ། མཐར་གནམ་ལོ་འདིའི་
ནང་ང་ཚོ་ཐམས་ཅད་ཀྱིས་འབྱུང་ཁམས་བདེ་ཞིང་བསམ་དོན་འགྲུབ་པའི་
སྨོན་འདུན་ཞུའོ། །
140

ངས་གླེང་འདོད་པའི་སྐད་ཆ།
ཐོག་མར་ཁ་ཕྱོགས་ཞེས་པ་འདི་ཉིད་ངོས་ཟིན་པར་བྱེད་དགོས་རྒྱུ་
མཚན་ནི་ལྟ་ཚུལ་སྣ་ཚོགས་བཏོན་པའི་གོ་རིམ་ཁྲོད་ཁ་ཕྱོགས་སྣ་ཚོགས་ཞེས་
པའི་ཐ་སྙད་བྱུང་ཞིང་དེ་ལ་བསྟེན་ནས་མཚམས་མི་འཆད་པའི་འགལ་བ་་་་
བྱུང་བ་རེད། དེའི་ཕྱིར་ཐོག་མར་ཁ་ཕྱོགས་ཞེས་པར་ངོས་ཟིན་གསལ་བོ་ཞིག་
མེད་ན་ཁ་ཕྱོགས་ཅི་ཡང་མེད་བ་དེ་ནི་དཔལ་མགོན་ཀླུ་སྒྲུབ་དང་དཔལ་ལྡན་
ཟླ་གྲགས་ལྟ་བུར་མཚོན་ན་མཐའ་བཞི་སྤྲོས་བྲལ་གྱི་ལྟ་བ་ཡིན་ན་ཡང་གཞན་
རྣམས་ལ་མགྲོན་པོའི་འགྲོ་ལམ་ནོར་བ་ལྟ་བུ་མི་འབྱུང་བའི་ངེས་པ་སུ་ལའང་
མེད། མཁས་དབང་དགེ་འདུན་ཆོས་འཕེལ་གྱིས་ཀླུ་དགོངས་སོགས་ལས་
བཏོན་པའི་ལྟ་ཚུལ་དེར་ཁ་ཕྱོགས་གསར་བ་ཞིག་བྱུང་ནས་མཐོ་དམན་
ཐམས་ཅད་ཀྱིས་སེམས་ལ་གཡོ་འགུལ་ཐེབས་པའི་རྨ་ཁ་གཉན་པོ་ཞིག་
བཟོས་སོང་། དེའི་རྐྱེན་གྱིས་བོད་ཡུལ་གྱི་རིག་པའི་དཔའ་བོ་ཁོང་བཙོན་་
འཇུག་དང་དམའ་འབེབ་སོགས་བྱས་པ་ལས་མཆོག་གི་ལྟ་ཚུལ་ལ་སུས་ཀྱང་
ཚུལ་མཐུན་གྱིས་གདེང་འཇོག་བྱས་མ་མྱོང་ལ་རྗེས་སུ་དེ་བས་ཀྱང་འབྲངས་
མྱོང་དེར་མ་ཟད་ཉེ་ཆར་འདིར་དེང་རབས་མཁས་དབང་བརྒྱད་ཀྱིས་ཡ་་་་
གྱལ་དུ་བསྔགས་པ་དོར་ཞིའི་བྲིས་པའི་མགོ་བརྗོད་ལི་ཤིའི་མེ་ཏོག་བྱ་བར་་་་
ཆོས་ཕྱོགས་ནས་ཁོང་ལ་སྐྱབས་སྡོམ་ཙམ་ཡང་མེད་པ་དང་འཇིག་རྟེན་
ཕྱོགས་ནས་ལོག་སྤྱོད་ཚོགས་པ་དང་མཉམ་འབྲེལ་བྱས་ཏེ་བོད་སྡེ་བ་གཞུང་
གཏོར་བར་བརྩོན་པ་ཡིན་ཚུལ་སོགས་བྲིས་ཡོད་འདི་ནི་བོད་ཡུལ་འདིར་མི་
ལོ་སྟོང་ཕྲག་འགའི་སྔོན་ནས་བྱུང་མྱོང་བའི་ཕྲག་དོག་གི་ནད་རོ་ཡིན་ལ་ནད་
རོ་འདིའི་མི་གཤིས་དྲང་ཞིང་བཤད་ཕོད་མཁན་གྱི་དམ་པ་ཉིད་མི་ཡུལ་ལ་་་
141

གྱེས་ཕྱག་འབུལ་དུ་འཇུག་ལ་ཉེ་སྐབས་གསུང་རྒྱུར། ཕྲག་དོག་ཁྲག་གིས་མྱོས་
པའི་ཨུ་ཚུག་སྟག །འཇིགས་པའི་ང་རོ་སྒྲོག་པའི་ཚང་ཚིང་ན། །གཅིག་པུར་་་་
ལུས་པའི་འདེན་པའི་བུ་ཆུང་ལ། །ཤེས་རབ་ཅན་གྱིས་སྙིང་རྗེའི་ཡུལ་དུ་་་་
དགོངས། །ཅེས་ཕྱི་རབས་པ་ཁྲི་སྟོང་དུ་མའི་ཡིད་དབང་གློ་བུར་དུ་འཕྲོག་་་་
པར་བྱེད་པའི་སྙན་ཚིག་ཤོ་ལོ་ཀ་འདིའི་ཁོང་ཚོའི་བསམ་སྤྱོད་ལ་མཚང་འབྲུ་
དང་བཅོས་བསྒྱུར་བྱ་འོས་པའི་འབོད་སྐུལ་གཟབ་ནན་ངང་བཏང་འདུག །
ད་ལྟ་བསམ་ན་མཁས་དབང་ཉིད་ཀྱིས་བཏོན་པའི་ལྟ་ཚུལ་རྣམས། སྐྱོན་ཟད་
ཡོན་ལྡན་ཀྱི་རྒྱལ་བའི་བཀའ་མིན་ལ་ལོག་རྟོགས་སྒྲོ་སྐུར་གྱི་འཆལ་བའི་་
གཏམ་དེ་བས་ཀྱང་མིན་དེ་ནི་ང་ཚོ་མི་ལ་ངེས་པར་དུ་མཁོ་བའི་བསམ་བློ་་་་
གཏོང་ཕྱོགས་ཤིག་ཡིན་ལ་ལོག་ཞེན་དང་རྨོང་དད་ཀྱིས་ཁྱབ་པའི་ཕྱོགས་ལ་
མེད་དུ་མི་རུང་བའི་བསམ་བློ་གཏོང་ཕྱོགས་ཤིག་ཀྱང་ཡིན། དུས་རབས་ཉེར་
གཅིག་པའི་གཟི་འོད་འཕྲོ་སྐབས་སྐུ་ཞབས་དོན་འགྲུབ་རྒྱལ་ཀྱིས་ཉེར་ལེན་་
བྱས་པ་ལ་བསྟེན་ནས། རྩོམ་རིག་གསར་བསྒྱུར་ལ་འདུན་པ་མཐོ་བའི་ཡོན་་་་
ཏན་པ་སྐོར་འགའ་སྤྱི་ཚོགས་གསར་བའི་ནང་འཚར་ལོངས་བྱུང་མོད་འོན་་
ཀྱང་མི་ཁའི་རླུང་བུ་དང་ཕྲག་དག་གི་མེ་ལྕེའི་ཁྲོད་ཁོང་ཚོའི་བློ་རིག་དང་མི་
གཤིས་རྩོམ་ཡིག་ཁ་ཕྱོགས་སོགས་ཤོག་སྐུ་རླུང་ཁྱེར་དང་རྩ་སྐྱ་མེའི་བསྲེག་་་
བཞིན་ཏུ་གྱུར་བར་མ་ཟད་མཐར་སྣེ་ཁྲིད་མཁན་པོ་དོན་འགྲུབ་རྒྱལ་རང་་་་
ཉིད་མཛེས་སྡུག་ལྡན་པའི་མི་ཡུལ་ལ་གཏན་ཏུ་ཁ་བྲལ་བའི་སྐྱོ་འཇིགས་ཀྱི་་
ཟློས་གར་དེ་ནས་ཡོད་ཚད་མཇུག་བསྡུས་སོང་། དེང་དུས་འདིར་བོད་ཆེན་་་
པོའི་རྩོམ་རིགས་གར་སྟེག་སྟེང་ན་སྙན་གྲགས་ཆེ་བའི་རྩོམ་པ་པོ་དང
བརྩམས་ཆོས་ཕལ་ཆེ་བ་ནི་ཕྱི་བརྗིད་ནང་ཞན་དང་ཕྱི་འཐུག་ནང་དབུལ་གྱི་
རྣམ་པར་གནས་ཡོད་ལ་ཁ་ཤས་ཤིག་ཁ་ཕྱོགས་ཅི་ཡང་མེད་པར་ཉོག་བཤད་
ཤ་སྟག་ཏུ་སྣང་ཕྱིར་བརྩམས་ཆོས་བཟང་བོ་རེ་བཀླག་འདོད་ཀྱང་ཉིན་སྐར་
གྱི་དཔེ་རུ་གྱུར་བ་ནི་དངོས་གནས་ཡིད་སྐྱོ་དགོས་པ་ཞིག་རེད། དུས་དེབ་ལ་
_142

མཚོན་ན་དགོན་པའི་དུས་དེབ་དང་དམངས་ཁྲོད་དུས་དེབ་དེ་ལ་ཡང་
ཕྱོགས་བཞི་མཚམས་བརྒྱད་ཀྱི་དགོན་པ་སོ་སོའི་དུས་དེབ་དང་ཕྱོགས་བཞི་་
མཚམས་བརྒྱད་ཀྱི་དམངས་ཁྲོད་སོ་སོའི་དུས་དེབ་སོགས་བགྲང་མི་ལང་མོད།
འོན་ཀྱང་རྩོམ་པ་པོ་རྣམས་ཀྱིས་བརྩམས་ཆོས་སུ་བཀོད་ཡོད་པ་ནི་བསྟོད་་་་
པའི་སྐོར་གནའ་གཏམ་གྱི་སྐོར་ད་གཏམ་གྱི་སྐོར་རྣམ་ཐར་གྱི་སྐོར་ངོ་སྤྲོད་ཀྱི་
སྐོར་དྲི་བ་དྲིས་ལན་གྱི་སྐོར་སྨྲེ་ངག་གི་སྐོར་སོགས་ལས་གཞན་ཅི་ཡང་བྲིས་་
གནང་མཛད་མེད་ཕྱིར་འདི་ཙམ་ཞིག་ལ་ལོ་བརྒྱར་བལྟས་ཀྱང་བློ་སྐྱེད་
བཟང་བོ་འབྱུང་ག་ལ་སྲིད། ད་དུང་དེ་ལས་ཀྱང་ཚབ་ཆེན་རང་བཞིན་གྱི་
དོན་ཞིག་ནི། དགོན་པ་ག་གེ་མོའི་དགོན་བདག་བླ་མར་བསྔགས་པ་ཞིག་གི་་
གྲྭ་བ་ཡོན་ཚད་ཅུང་མཐོ་བ་ཞིག་ལ་གནས་ལྔ་མཁྱེན་པའི་པཎྜི་ཏ་འམ་ཡང་་
ན་དགོན་དེའི་མཁན་ཆེན་ཞེས་ཤོག་བྱང་ཞིག་བྱིན་པ་ལ་དེས་ཀྱང་དང་པོ་པ་
མདོ་གཞུང་སྔགས་གཞུང་གང་རུང་ནས་ལུང་འདྲེན་འཁྱོགས་འདྲེན་དང་་་་
བར་དུ་བླ་མ་སངས་རྒྱས་སུ་མཐོང་དགོས་པའི་བཙན་གཏམ་ཐ་མ་གྲ་སློབ་་་
ཡོན་བདག་མང་ཚུལ་གྱི་ཆེ་བརྗོད་སོགས་འདུས་པའི་རྣམ་ཐར་གྱི་མིང་ཅན་
ཞིག་བརྩམས་དེ་ཉིད་ཚོང་རར་འགྲེམ་སྤེལ་བྱས་ནས་གྲགས་ཅན་གྱི་གྲས་སུ་
འཇོག་པ་དང་གཞན་དཔྱད་རྩོམ་དང་དགག་རྩོམ་འབྲི་བ་ཡིན་ཟེར་ནས་་
མཚན་སྙན་ལྡན་པའི་རྩོམ་པ་པོ་དང་དེའི་བརྩམས་ཆོས་དག་ལ་སྡིག་མོ་ཡིད་
ཚིམ་པ་ཞིག་བྲིས་ཏེ་དཔར་སྐྲུན་བྱེད་པ་བཅས་ནི་བོད་ཀྱི་རྩོམ་རིགས་ཕྱི་རྫིག་
ནང་ངན་དུ་མཚོན་བྱེད་ལ་འགྲོ་བ་ཙམ་ལས་ནུས་མེད་ཡིན་པར་གྲུབ་འདུག་
སྙམ། དེའི་ཕྱིར་རྩོམ་མཁན་ཞིག་ཡིན་ཕྱིན་དགག་སྒྲུབ་དང་དོག་གཅོད་བྱེད་
པའི་སྙིང་སྟོབས་མཁོ་ལ་རྙིང་བ་ནས་གསར་བར་བགྲོད་པའི་བསམ་བློ་མཁོ་
སྤྱི་དམངས་ཀྱི་སྐྱིད་སྡུག་སེམས་པའི་ཕན་སེམས་མཁོ་ལ་གནས་ལུགས་ལ་་་་
གོང་བཀུར་བྱེད་པའི་འདུ་ཤེས་མཁོ། ལྷག་པར་དུ་རང་ཉིད་འཇིག་རྟེན་མི་་་
ཡུལ་ནས་སྐྱེས་ཟིན་པ་ཤེས་དགོས་ལ་མི་ཡུལ་ནས་མི་དང་བསྟུན་དགོས་་
143

པའང་རྟོགས་དགོས་རླབས་ཆེན་གྱི་སྟོན་པའི་རང་ཉིད་མི་ཡུལ་ལ་ཕེབ་ཡོད་
པ་མཁྱེན་ཏེ་དྲང་ངེས་ལྡེམ་དགོང་སྣ་ཚོགས་ཀྱིས་རྣམ་བཞག་དུ་མ་གསར་
གཏོད་བྱས་ཤིང་མིའི་སེམས་སུ་ཕན་པ་དང་མཐུན་པའི་ཆོས་འཁོར་གྲངས་་
མེད་བསྐོར་བ་ད་ལྟའི་རྣམ་ཐར་དང་སྐྱེས་རབ་སོགས་ལས་ཤིན་དུ་གསལ་བ་
མ་ཡིན་ནམ། དེའི་རྐྱེན་གྱིས་ང་ཚོའི་ཀྱང་མཁས་དབང་དགེ་འདུན་ཆོས་་་་
འཕེལ་ཀྱི་བསམ་བློ་གཞིར་འཛིན་དང་སྐུ་ཞབས་དོན་འགྲུབ་རྒྱལ་གྱིས་རྩོམ་་
གྱི་ཁ་ཕྱོགས་ལ་སློབ་སྦྱོང་བྱས་ཏེ་རང་ཉིད་མི་ཤེས་པ་ནས་ཤེས་པ་ཤེས་པ་
ནས་མཁས་པར་འགྱུར་བའི་གོ་རིམ་ལ་འབད་པ་བྱ་བ་ནི་གནད་ཀྱིས་དོན་་་
པོའོ།། །།
144

དོན་དངོས་འགའ་ཞིག་ལས་འཕྲོས་
པའི་གཏམ་གླེང་།
དེ་ཡང་ལོ་དུ་མའི་སྔོན་ཞིག་ལ་བདག་གི་ཕ་ཡུལ་གྱི་བགྲེས་མོ་ཞིག་ལ་་་
དམྱལ་བ། གང་དུ་ཡོད་པ་རེད་ཅེས་དྲིས་སྐབས་ཁོར་ཐེ་ཚོམ་མེད་པར་ས་་་་
འོག་དུ་ཡོད་པ་རེད་ཅེས་བཤད་སོང་། དེ་དང་མཐུན་པར་ཁེ་སྔོན་ཞིག་ལ་་་
བདག་གི་ཕ་ཡུལ་གྱི་ཁྱིམ་ཚང་ཞིག་གྲོང་རྡལ་ནས་ཡར་འགྲོ་གྲབས་བྱེད་་
བཞིན་འདུག །ཉིན་འགའ་འགོར་རྗེས་ང་དེར་སོང་དུས་ཁོ་ཚོ་ད་དུང་སོང་་
མེད་ཕྱིར་ངས་ཅིའི་ཕྱིར་ཞེས་དྲིས་སྐབས་ཡུལ་མི་དེ་དག་གིས། རང་རེའི་་་་་
ཕྱོགས་ཀྱི་བླ་མ་ཆེ་གེ་མོའི་ཡར་སོང་ན་བཙས་མ་ཐག་པའི་བྱིས་པ་ལ་གནོད་
པ་ཡོད་པས་མ་འགྲོ་གསུངས་བྱུང་། ཞེས་ཟེར་དོན་དངོས་འདི་དག་ལ་ཐད་་
ཀར་བསམ་ཚེ་སྔ་མ་རང་ཉིད་ཀྱི་མི་ཤེས་ན་ཡང་རྒྱབ་རྟེན་བཙལ་ཏེ་ཨུ་
ཚུགས་ཙམ་བྱེད་པ་དང་ཕྱི་མ་མི་གཤིས་དོར་ཞིང་འགྲོ་སྡོད་ཙམ་པོ་བ་ཞིག་་
ཀྱང་གཞན་གྱི་བཀོད་འདོམ་ལ་བསྟེན་པ་ལྟ་བུར་སྣང་མོད། འོན་ཀྱང་ཕྱོགས་
གཞན་ཞིག་ནས་བསམ་བློ་བཏང་ན། མདོ་ཐར་བ་ཆེན་པོ་ལས། བཅོམ་ལྡན་་
འདས་ཀྱིས་བཀའ་སྩལ་བ། ཇི་ལྟར་ན་མནར་མེད་པའི་དམྱལ་བ་ཞེས་བྱ་ཞེ་ན།
སོགས་ནས་ལྕགས་ཀྱི་ཁང་བ་བར་མ་ཆད་བཅོ་བརྒྱད་པོ་བརྩེགས་1མར་ར་
འདུག་སྟེ་རིམ་པ་བརྒྱད་ཁྲི་བཞི་སྟོང་ཡོད་དོ། ཞེས་པས་བར་དུ། རྣམ་བཞག་
གསལ་བོར་བསྟན་ཡོད། དེས་ན་བློ་ཤེད་མ་རྒྱས་པའི་བགྲེས་མོ་འདི་ལྟ་བུ་་་་
རྣམས་ལ་དེའི་ཁྱད་པར་ཤེས་པའི་གོ་རྟོགས་མེད་པ་བདེན་ན་ཡང་དྲང་ངེས་
ཀྱི་རྣམ་བཞག་ཐོས་དང་བསམ་བཞིན་པའི་བླ་སྤྲུལ་ཆེན་པོ་དག་གིས་རྒྱུ་
མཚན་ཅིའི་ལྷད་དུ་ཁོ་ཚོར་མགོ་སྐོར་བཏང་བ་ཡིན། སྤྱིར་དྲང་དོན་རྒྱུ་འབྲས་
145

ཀྱི་རྣམ་གཞག་འདི་དག་དོན་དམ་པའི་གསང་བ་མི་རྟོགས་མཁན་རྣམས
ཀྱིས་ཆེད་དུ་གསུང་བ་ཡིན་པ་སྟོན་པ་རང་ཉིད་ཀྱིས་གསལ་བར་གསུངས་བ་
འདི་ལྟ་སྟེ། གསེར་འོད་དམ་པ་ལས། དེ་ནས་བྱང་ཆུབ་སེམས་དཔའ་མཛེས་
པའི་ཏོག་གིས་འདི་སྐད་ཅེས་གསོལ་ཏོ། སངས་རྒྱས་བཅོམ་ལྡན་འདས་དེ་་་
དག་མྱ་ངན་ལས་མི་འདའ་ལ་རང་བསྲེལ་འཇིག་རྟེན་དུ་བཞག་པ་ཡང་མ་་་
མཆིས་ན་ཅིའི་ལྷད་དུ། མདོ་སྡེ་དག་ལས། སངས་རྒྱས་མྱ་ངན་ལས་འདའ་་་་
ཞིང་རང་བསྲེལ་འཇིག་རྟེན་དུ་བཞག་པ་ལ་ལྷ་དང་མི་གུས་པ་དང་བཅས་་་
མཆོད་པ་བྱས་ན་བསོད་ནམ་དཔག་ཏུ་མེད་པ་ཐོབ་བོ། ཞེས་ཀྱང་གསུངས་ལ།
ད་འདིར་དེ་དག་མེད་དོ་ཞེས་ཀྱང་གསུངས་པ་དེ། ཇི་ལྟ་བུ་ལགས། ཞེས་་་་་
གསོལ་བ་དང་། བཅོམ་ལྡན་འདས་ཀྱིས། བཀའ་བརྩལ་བ། བཅོམ་ལྡན་འདས་
མྱ་ངན་ལས་འདས་ནས་རང་བསྲེལ་འཇིག་རྟེན་དུ་བཞག་ཅེས་གསུངས་བ་་
ཡང་དགོངས་པའི་དོན་དུ་བསྟན་པ་ཤེས་པར་བྱའོ་སོགས་གསུངས་ཡོད། །
འདི་ལ་དགོངས་ཏེ། རྗེ་བཙུན་མི་ལ་རས་པའི་ཞལ་ནས། རྫོགས་པའི་སངས་་
རྒྱལ་ཞལ་རྫུན་མཁན། །དྲང་དོན་གྱི་བསླུ་བྲིད་གསུངས་གསུངས་ནས། །ངེས་་
པའི་དོན་ལ་རྟོགས་དུས་མེད། ཐ་སྙད་སྤོངས་ཤིག་རས་ཆུང་བ། ཞེས་གདམ་་
ངག་ཟབ་མོ་ཞིག་བསྟན་འདུག །ཡང་བཀའ་ཐང་ལས། སློབ་དཔོན་བཞུད་་་་
ནས་སྐྱབས་དང་བྲལ་ལོ་སྙམ། །མདུན་ནས་བསྟེན་པའི་འཁར་བ་མེད་དོ་སྙམ། །
འོད་ཀྱིས་དྲོས་པའི་ཉི་ཟླ་ནུབ་བོ་སྙམ། །ཞེས་སོགས་དང༌། ཀྱེ་མ་གུ་རུ་རིན་པོ་
ཆེ། །མུན་གླིང་བོད་ཀྱི་ཉི་གཅིག་པུ། །འོད་གསལ་སྒྲོན་མེ་གང་དུ་གཤེགས། །
དོན་ལ་གཤེགས་བཞུགས་མི་མངའ་ཡང་། །སྲིན་པོ་འདུལ་ཏུ་གཤེགས་ཙ་ན། །
བོད་ཁམས་ལྷ་མི་ཐམས་ཅད་ཀྱིས། །མོས་གུས་སེམས་རྟེན་སུ་ལ་འཆོལ། །
སོགས་གསུངས་ཡོད། དེས་ན་སྙིང་རྗེའི་གནས་སུ་གྱུར་བའི་ཡུལ་མི་ཚོར་རང་
བཙན་གྱི་འདུ་ཤེས་ཡོད་དཀའ་མོད་འོན་ཀྱང་སྔོན་གྱི་རྒྱལ་སྲས་མུ་ཏིག་་་་་་
བཙན་པོ་དང་དེའི་སྐབས་ཀྱི་མི་སྣ་གྲགས་ཅན་རྣམས་ཀྱང་སློབ་དཔོན་ལ་མ་
146

བསྟེན་པར་བྱ་བ་ཅི་ཡང་བསྒྲུབ་མི་ཤེས་པར་གྱུར་བ་དེ་ཡང་སྙིང་དོན་གང་་
ཞིག་ལ་ཐུག་སོང་བ་ཡིན། སྤྱིར་མི་ཆོས་ལྷ་ཆོས་གང་བསྒྲུབ་ན་ཡང་རང་་་་་
བསྟེན་དང་རང་ཐག་གཅོད་དགོས་པ་སློབ་དཔོན་ཉིད་ཀྱིས་གསལ་བར
གསུངས་པ་འདི་ལྟ་སྟེ།བཀའ་ཐང་ལས། ཉོན་དང་བོད་ཀྱི་རྗེ་འབངས་རྣམས། །
ཁ་ཡང་མིག་ཡང་བརྡལ་བ་ཆེ། །སྡུག་བསྔལ་བྱུང་ཡང་ཆོས་མ་དྲན། །དྲན་རྒྱུའི་
བློ་སྣ་དེ་ཡིན་ཏེ། །ཚེ་འདིའི་འདུན་མ་བཤོལ་ལ་ཐོང་། །འཁོར་བ་སྤོང་ན་ང་་་་
ཕྱིར་ཤོག །སྐྱིད་པའི་འདུན་མ་དེ་ལས་མེད། །ཞེས་པ་ནས། མི་ཆོས་བྱས་པའི་་
ལྷ་ཆོས་མི་འབྱུང་བའི། །ཚེ་འདིའི་བྱ་བ་ཐོང་ཤིག་རྗེ་འབངས་རྣམས། །ཞེས་་་
སོགས་གསུངས་སོ། འདིའི་ཐད་དུ་འཇར་མན་གྱི་མཁས་པ་ཆེན་པོ་ནེ་ཁྲེས།
ཁྱོད་ནི་ཁྱོད་ཉིད་ཞིག་བྱེད་དགོས་པས་ངས་རྗེས་སུ་མ་ཞུགས་ཤིག་ཅེས་
གདམ་ངག་ཟབ་མོ་ཞིག་བསྟན་འདུག་གོ །
147

དགོད་བྲོ་བའི་གནས་ཚུལ་འགར་རྐྱེན་
བྱས་ཏེ་གླེང་བ།
ཁོ་བོའི་ཕ་ཡུལ་དུ་རི་བོ་གྲུ་བཞི་ཞིག་ཡོད་པ་ལ་ཡུལ་མི་རྣམས་ཀྱིས་དེ་་
ནི་ངོ་མཚར་ཆེ་བར་སྙམ་ནས་གཏམ་རྒྱུད་དང་སྦྱར་ཏེ་གླེང་གཞིར་གྱུར་བ་་་
འདི་ལྟ་སྟེ་དེ་ཡང་སྔོན་གྱི་དུས་ན་གེ་སར་རྒྱལ་བོའི་བདུད་ཐམས་ཅད་ཆམ་་
ལ་འབེབ་སྐབས་སུ་འགྲན་ཟླ་བྲལ་བའི་བདུད་རྒན་ཞིག་གིས་གེ་སར་དང་རྫུ་
འཕྲུལ་འགྲན་རེས་བྱས་ཏེ་རི་བོ་མཐོན་པོ་ཞིག་དུ་གྱུར་བ་ན་ཁོང་ཉིད་ཀྱིས་་
རལ་གྲི་བཏབ་པ་ལན་མེད་གཡུག་ཐེངས་གཅིག་གིས་རི་བོ་དེའི་མགོ་བོ་་་་
བཅད་པར་སྨྲ། གཏམ་རྒྱུད་ཧ་ཀྱང་ཐུང་ངུ་ཞིག་རེད། འོན་ཀྱང་གཏམ་རྒྱུད་
འདིའི་ཁུངས་སུ་མ་འདུས་པ་ཞིག་ནི་གོང་གླེང་རི་བོ་དེ་དང་ཅུང་ཐག་རིང་་
བའི་ཐང་ཡང་བོ་ཞིག་ན་རི་རྒྱུད་གཞན་དང་མ་འབྲེལ་བར་ཡོད་པའི་རི་བོ་་
ཆུང་ངུ་ཞིག་མཆིས་པ་དེ་རི་བོ་སྔོན་མ་དེའི་མགོ་བོ་ཡིན་ཟེར། དེས་ན། རང་་
བྱུང་གི་ཆོས་ཉིད་ལ་འང་ང་ཚོ་རྟོགས་པ་མ་སད་པའི་མི་རྣམས་ཀྱིས་ཅི་་་
འདྲའི་སྒྲོ་འདོགས་མང་བོ་ཞིག་བྱེད་བཞིན་འདུག་ཨང་། །དགུ་ནིང་སོགས་རྟ་
ལུག་སྤྲེལ་གསུམ་གྱི་ལོར་ང་གཉེན་ཉེ་རྣམས་དང་ལྷན་དུ་གནས་མཇལ་ལ་་་་
སོང་སྐབས་ཐོག་མར་མཐོང་ལམ་དུ་མངོན་པ་ནི་མཇལ་སྐོར་བྱེད་མཁན་
དག་གིས་སྣུམ་གྱི་ཟིན་པའི་རྡོ་བ་མང་བོའི་སྟེང་དུ་ཤོག་སྒོར་ཆེ་ཆུང་དུ་མ་་་་
འཇོག་པ་དང་རྡེའུ་སྤུང་བའི་ཁྲོད་དུ་རྩ་ཆེ་བའི་སྐེ་རྒྱན་དང་གསེར་དངུལ་་་
ལས་གྲུབ་པའི་མཛུབ་དཀྲིས་སོགས་འཕངས་མེད་དུ་འཕེན་པར་སྣང་། དེས་
ན། ང་ཚོའི་རྔུལ་ཆུ་དང་ཟུང་ཁྲག་འདྲེས་མ་ལས་བྱུང་ཞིང་ཐོབ་དཀའ་བའི་
དངོས་པོ་འདི་དག་རི་བྲག་མཚོ་གསུམ་གྱི་བདག་པོ་དག་ལ་མཆོད་འབུལ་་་་
148

བྱེད་པ་ནི་གླེན་རྟགས་ཆེས་ཆེ་བའི་བྱ་སྤྱོད་ཞིག་མ་རེད་དམ། །བོད་སྡེ་སྤྱི་དང་
ཁྱད་པར་འབྲོག་སྡེའི་མི་རྣམས་ཀྱིས་འདི་ཕྱིའི་སྡུག་བསྔལ་སེལ་ཕྱིར་བླ་སྤྲུལ་
དག་གདན་དྲང་སྟེ་གུས་མཆོད་བཀུར་གསུམ་བྱེད་པ་ནི་ཕལ་ཆེར་གོམ་ཚར་
བའི་དོན་ཞིག་དུ་བརྩིས་ན་ཆོག་མོད་འོན་ཀྱང་དད་ལྡན་པ་ཁ་ཅིག་གིས་
སྐྱབས་ཡུལ་དེ་ཚོའི་ཁ་ལག་བཀྲུས་ཟིན་པའི་དྲི་ཆུའི་རང་དང་ཕྲུ་གུ་རྣམས་་་
ཀྱིས་ཡན་ལག་ལྔ་བཀྲུ་བར་བྱེད་པ་དང་གཅིན་སྣོད་དུ་ཡོད་པའི་གཅིན་ས་་
དང་བསྲེས་ཏེ་རིལ་བུ་ལས་ནས་རྒྱུན་དུ་ཟ་བ་འམ་ཡང་ན་གཅིན་དྲི་མ་ཅན་
དངོས་སུ་འཐུང་བ་སོགས་ཀྱི་སྦྱོར་བ་རྩོམ་བཞིན་འདུག །གཞན་ཞིག་ནི་ཟི་་་
ཁྲོན་ས་ཁུལ་ན་མིང་གྲགས་ཆེ་བའི་བླ་མ་བགྲེས་པོ་ཞིག་ལ་ཆུང་མ་གཉིས་་་་་
ཡོད་པར་མི་རྣམས་ཀྱིས་དེ་ནི་ལྷ་བདུད་གཉིས་ཀྱི་སྤྲུལ་བ་ཡིན་ཞེས་བསྒྲགས་
བཞིན་པར་གྲགས་དེས་ན་མི་ཆེན་དག་གིས་མཚན་སྙན་དང་གཟི་བརྗིད་ཀྱི་
དབང་འོག་ན་འགོ་བོ་དུད་དེ་སྡོད་པའི་འབྲོག་མི་རྣམས་དང་དེའི་ཕྲུ་གུ་ཚོ་
སྙིང་རེ་རྗེ། །མཐར་དགེ་ཆོས་མཆོག་གིས། བླུན་པོ་རང་གི་རྗེས་སུ་མི་འབྲང་་་
ཡང་། རང་ཉིད་བླུན་པོའི་རྗེས་སུ་མི་འབྲང་བ། །དེ་ནི་མཁས་པའི་དམ་ཚིག་་
དང་པོ་སྟེ། །སྲོག་ལ་བབ་ཀྱང་འབད་པས་སྲུང་བར་གྱིས། །ཞེས་བསྟན་པ་འདི་
མཁས་བླུན་ཀུན་གྱིས་བསམ་བློ་གཏོང་གཞིར་འགྱུར་བའི་ཆེད་དུ་མཇུག་གི་་
གཏམ་གྱི་ཚབ་ཏུ་བཀོད་པ་ཡིན་ནོ།། །།
149

སེམས་ཀྱི་བདེ་སྐྱིད་ནི་བདེ་སྐྱིད་ཀྱི་རྩ་བ་ཡིན།
ཇི་སྐད་དུ། སེམས་ནི་ཀུན་ལ་དབང་བསྒྱུར་རྒྱལ་པོ་སྟེ། །ལུས་ནི་དགེ་
སྡུག་ཀུན་གྱི་གཡོག་པོ་ཡིན། །ཞེས་པ་ལྟར་བདེ་སྡུག་ཐམས་ཅད་ཀྱི་གཞི་མ་་་
སེམས་ཡིན་པར་སུས་ཀྱང་བསྙོན་དུ་མེད། འདི་ནས་ངས་ང་ཚོའི་དུས་རྒྱུན་་་
ཐོས་བཞིན་པའི་ལོ་རྒྱུས་ཤིག་བཤད། དེ་ཡང་ལོ་རྒྱུས་འདིའི་མི་སྣ་གཙོ་བོའི་་
མིང་ལ་ཐོས་པ་དགའ་བ་ཟེར་ཞིང་ཆུང་དུས་འགྲན་ཟླ་བྲལ་བའི་ཕྱུག་ལྡན་
ཁྱིམ་ཆེན་ཞིག་ནས་སྐྱིད་པའི་འཚོ་བར་ལོངས་སྤྱོད་བྱས། འོན་ཀྱང་བདེ་སྡུག་
གང་ཡང་རྟག་པ་མ་ཡིན་ཡིན་ཕྱིར་ཡབ་ཆེན་ཤེས་རབ་རྒྱལ་མཚན་བཅོས་་་
མེད་ནད་དབང་དུ་ཤོར་ཞིང་བདེ་སྐྱིད་ལྡན་པའི་ཁྱིམ་གཞི་ཆེན་པོ་དེ་གཞན་
ལག་ཏུ་ལྷུང་། བདག་པོ་ནས་གཡོག་པོར་གྱུར་བའི་མ་བུ་གསུམ་གྱིས་བསྲན་
མ་ཚུགས་པར་བུ་ཆུང་ཐོས་པ་དགའ་བ་མཐུ་སློབ་ཏུ་ཕྱིན་ཏེ་དགྲ་ཟླ་ཚར་་་་་
གཅོད་བྱས་ཤིང་གཙོ་བོ་དག་དཔའ་ཞུམ་པར་བྱས། ཡིན་ན་ཡང་བདེ་སྡུག་སྣ་
ཚོགས་མྱང་ཞིང་ནག་ཉེས་དཔག་མེད་བསགས་པའི་ཐོས་པ་དགའ་བ་ལ་་་་
བདེ་སྐྱིད་ཅི་ཡང་མ་ཐོབ་པར་སྔར་བཞིན་སྡུག་བསྔལ་གྱི་གཡང་དུ་ལྷུང་། སྒྲ་
བསྒྱུར་མར་བའི་ཞལ་མཇལ་ཞིང་གསུངས་ཐོས་པའི་རྐྱེན་བྱས་ཏེ་ཉམ་ཐག་་
པའི་བུ་ཆུང་ཐོས་པ་དགའ་བ་ནས་རྟོགས་པའི་ཚད་མཐོན་པོར་སླེབས་པའི་
རྣལ་འབྱོར་གྱི་དབང་ཕྱུག་མི་ལ་རས་པར་གྱུར་ཏེ་ཆོས་པའི་གཟུགས་འཛིན་
མཁན་ཀུན་གྱིས་སྨོན་པ་བྱ་སའི་གཞི་རུ་འཕར། ཕྱིས་སུ་ཁོང་གིས་བློ་བདེ་་་་
བའི་ལྟ་མགུར་གསུངས་ཚུལ་འདི་ལྷ་སྟེ། རྟེན་ཀུན་ནས་གྲུབ་པའི་དཀོན་
མཆོག་གསུམ། །དེ་མ་བཅོས་རིག་པའི་ངང་དུ་རྫོགས། །དེ་ལ་གསོལ་བ་
འདེབས་ཀྱང་མ་དགོས་སོ། །ངག་བཟླས་བརྗོད་དང་བྲལ་བའི་རྣལ་འབྱོར་་་་
བདེ། །དངོས་གྲུབ་རྣམ་གཉིས་སྟེར་བའི་ཡི་དམ་ལྷ། །ལྷ་སྒྲུབ་མེད་འོད་གསལ་
150

ངང་དུ་རྫོགས། །དེ་ལ་བསྐྱེད་རིམ་སྒོམ་ཡང་མ་དགོས་སོ། །རང་ལུས་ལྷ་སྐུར་
ཤར་བའི་རྣལ་འབྱོར་བདེ། །རྐྱེན་བར་ཆད་སེལ་བའི་མཁའ་འགྲོའི་ཚོགས། །
རང་བཞིན་གཉུག་མའི་ངང་དུ་རྫོགས། །དེ་ལ་གཏོར་མ་གཏོང་ཡང་མ་དགོས་
སོ། །ཚོགས་དྲུག་ལྷུག་པར་འཇོག་པའི་རྣལ་འབྱོར་བདེ། །རྣམ་རྟོག་བགེགས་་
ཀྱི་འགོང་བོ་འདི། །འདྲེར་སྣང་ཆོས་ཉིད་ཀྱི་ངང་དུ་རྫོགས། །དེ་ལ་ཛ་བརྡུངས་
བྱ་ཡང་མ་དགོས་སོ། །རྣམ་རྟོག་ཆོས་སྐུར་ཤར་བའི་རྣལ་འབྱོར་བདེ། །ཐ་སྙད་
ཚིག་གི་ལུང་རིགས་ཀུན། །ཉམས་མྱོང་འོད་གསལ་གྱི་ངང་དུ་རྫོགས། །དེ་ལ་་་
སློབ་གཉེར་བྱ་ཡང་མ་དགོས་སོ། །སྣང་བ་དཔེ་ཆར་ཤར་བའི་རྣལ་འབྱོར་བདེ།།
ཞེས་སོགས་སོ། འདི་ནི་མི་ཕལ་བ་ཞིག་ཆོས་པར་གྱུར་བའི་དོན་དངོས་ཀྱི་ལོ་
རྒྱུས་ཡིན་ལ་ལོ་རྒྱུས་འདི་ལས་ཤེས་ཐུབ་པ་ཞིག་ནི་བདེ་སྐྱིད་ཐམས་ཅད་ཀྱི་་
གཞི་མ་སེམས་ཀྱི་བདེ་སྐྱིད་ཡིན་ལ་སེམས་བདེ་དགོས་ན་ངེས་པར་དུ་ཆོས་ལ་
བརྟེན་དགོས་པ་དེའོ། །སླར་ཡང་གླེང་བར་བྱ་བ་ཞིག་ནི། ང་ཚོ་སུ་ཡིན་ཡང་་
བདེ་སྐྱིད་ཐོབ་མི་འདོད་མཁན་གཅིག་ཀྱང་མེད་ལ་བདེ་བར་འདོད་མཁན་་
ཤ་སྟག་ཡིན། ཐོབ་བྱའི་བདེ་བ་ལའང་རིགས་གཉིས་ཏེ་གནས་སྐབས་ཀྱི་བདེ་
བ་དང་མཐར་ཐུག་གི་བདེ་བའོ། གོང་བཤད་རྗེ་བཙུན་ཆེན་པོར་ཐོབ་པའི་
བདེ་བ་དེ་ནི་མཐར་ཐུག་གི་བདེ་བ་སྟེ་ང་ཚོ་སྙིང་རུས་ཆུང་ཆུང་ཚོར་ཅན་་་་་
ཚོར་མཚོན་ན་ཟླ་བའི་ལྷ་མོ་ཞེས་པར་རྔམ་པ་དང་གཉིས་སུ་མ་མཆིས།
གནས་སྐབས་ཀྱི་བདེ་བ་ང་ཚོ་ལའང་ཐོབ་ཏུ་ཡོད་མོད་འོན་ཀྱང་སེམས་ཀྱི་་་
བདེ་བ་མེད་ན་གནས་སྐབས་ཀྱི་བདེ་བའང་རྣལ་མ་ཞིག་ཐོབ་མི་སྲིད།
དཔེར་ན་མི་ལོ་དུ་མའི་རིང་འགྲན་རྩོད་ཀྱི་ཡོ་ལང་ལ་ཞུགས་ཤིང་མཛད་རྗེས་
བཟང་བོ་བླངས་མྱོང་མཁན་ཚོ་དབེན་གནས་ལ་དགའ་བར་གྲགས་པ་ལྟ་བུའོ།
མ་ཟད་ང་རང་ཉིད་ལ་ཆ་མཚོན་ནའང་མི་ལོ་ཉེར་ལྔའི་རིང་སྐྱིད་སྡུག་འདྲེས་
མའི་ཚོར་བ་སྣ་ཚོགས་མྱང་ཞིང་འགྲན་རྩོད་ཀྱི་ཁྲོད་ཐོབ་པ་ལས་ཤོར་བ་མང་
བ་སོགས་ཀྱི་གནས་ཚུལ་དངོས་སུ་བྱུང༌། ད་ལྟ་ཧ་ཀྱང་ཐང་ཆད་པར་འདུག་
151

ལ་ཐང་ཆད་པའི་སྐབས་འདིར་རང་སེམས་ལ་ཞིབ་ཏུ་དཔྱད་ན་སེམས་ལྷིང་
འཇགས་ལ་ཕྱོགས་བཞིན་པ་གསལ་ཞིང་ལྷིང་འཇགས་ཀྱི་ཁྲོད་ན་བདེ་སྐྱིད་་
འཚོལ་བཞིན་ཡོད་པའང་ཧ་ཀྱང་གསལ། འདི་ནི་རྫུན་ཚིག་དང་ཀུ་རེ་ཙམ་་་
མིན་པར་མྱོང་བ་ཚད་མ་ལས་བྱུང་བའི་དོན་གཏམ་མོ། དུས་རྒྱུན་འཚོ་བའི་་
ཁྲོད་མི་ཁ་ཅིག་རང་ཉིད་ཀྱིས་ཐེག་དཀའ་བའི་གནས་ཚུལ་ལ་འཕྲད་སྐབས་
དེ་ལ་གཡོལ་ཆེད་ཆོས་སྒོར་ཞུགས་པ་སོགས་བྱེད་པ་འདི་འང་སེམས་ཀྱི་བདེ་
སྐྱིད་འཚོལ་བའི་ཆེད་མ་ཡིན་ནམ། དེས་ན་དངོས་པོའི་དཔལ་ཡོན་གྱི་ཕྱོགས་
ནས་རྗེས་སུ་ལུས་ཡོད་པའི་ང་ཚོར་སེམས་ལ་ཕན་བྱེད་ཀྱི་ཆོས་ལུགས་བཟང་
པོ་འདི་མེད་ན་བོད་རིགས་སྨྱོན་པའི་ས་སྟེང་གང་སྲིད་པ་ནི་རྒྱུ་མཚན་འདྲེན་
མི་དགོས་པར་བསམ་པ་ཙམ་གྱིས་ཤེས་ཐུབ་བོ། མཐར་མཁས་དབང་དགེ་་་
འདུན་ཆོས་འཕེལ་གྱིས་གསུངས་ཚིག་ཅིག་དང་ལྷན་དུ་མཇུག་བསྡུ་བར་བྱ་་
སྟེ་དེ་ཡང་སྟོང་གསུམ་དཔལ་འབྱོར་ཐོབ་ཀྱང་མ་ཚིམ་པས། །རྔམས་ཆེན་་་་་
གཏོགས་འདོད་འབར་བའི་གྲགས་པ་ཅན། །ཅང་ཤེས་སེམས་ཀྱི་བུ་ཆུང་་་
ལྐུགས་པ་འདིས། །དོན་ལ་བདེ་སྟོང་ནམ་མཁའི་རྒྱལ་སྲིད་འཚོལ། །ཞེས་དང་
ཡུན་རིང་འགྲོགས་ན་ཚེ་འདིའི་བྱ་བཞག་ལ། །མི་སྐྱོ་བྱ་བ་གཅིག་ཀྱང་ཡོད་་་་
མིན་ཞིང་། །སྐྱོ་བའི་སེམས་གསོ་དམ་པའི་ལྷ་ཆོས་ཏེ། །སེམས་ཀྱི་ཁོང་དུ་ལན་
བ།ཅིག་འོང་བར་ངེས། །ཞེས་སོགས་ཀྱི་དོན་ལ་བསམ་བློ་གཏོང་ཞོར་དུ་ཁོ་་་་
བོས་བྲིས་རྩོམ་ཆུང་དུ་འདིའི་ཁ་བྱང་སྟེ་སེམས་ཀྱི་བདེ་སྐྱིད་ནི་བདེ་སྐྱིད་ཀྱི་་
རྩ་བ་ཡིན་ཞེས་པ་ལ་འང་བསམ་བློ་རེ་གཏོང་བའི་རེ་བ་ཞུ་ཞུ།། །།
152

སྤྲུལ་སྐུའི་ལམ་ལུགས་ལ་ངེས་
པར་དུ་དཔྱད་དགོས།
ལྷ་འདྲེའི་ཟང་ལོང་དང་བག་ཆག་གསར་རྙིང་གི་རྐྱ་འཐབ་པའི་གངས་
རྒྱུད་ཀྱི་རི་སིལ་འདི་ནས་ང་ཚོ་བོད་པ་ཁྲི་འབུམ་མང་བོའི་འཚོ་གནས་ལ་་་་
དབང་ཤེད་བྱེད་མཁན་བོད་རང་གི་ཕ་རུས་མ་རྒྱུད་གཅིག་ལས་མཆེད་པའི་
སྤྲུལ་སྐུ་རྣམས་ཁོ་ན་རེད་འདུག །ཁོ་ཚོ་ནི་བདེ་ལྡན་ཞིང་ནས་ང་ཚོ་འདུལ་
ཕྱིར་ཕེབས་པའི་ལྷ་ཡིན་ལ་མི་ལས་འདས་པའི་མངོན་ལྐོག་གཉིས་ཀྱི་མཛད་
སྤྱོད་ཀུན་ལ་དག་སྣང་འབའ་ཞིག་མ་གཏོག་སྐྱོན་དུ་ལྟ་མཁན་རེ་མཆིས་་་་
ཚེ༩ མི་དགེ་བཅུ་ལས་ལོག་ལྟ་ལྕི》ཞེས་པའི་ལུང་འདྲེན་དེའི་བཀའ་རྒྱ་མི་
འབྱོར་བཞིན་མགོ་ལ་ཐེབ་སྲིད། །མཁས་དབང་དགེ་ཆོས་མཆོག་གི་ཞལ་ནས།
ལ་རེའི་རྒྱབ་ན་མི་མཐུན་ཆོས་ལུགས་རེ། །དེ་ཡི་རྗེས་འབྲང་མཁས་བླུན་སྟོང་
ཕྲག་རེ། །ཞེས་གསུང་བ་ལྟར་རང་ཅག་བོད་མི་ཁྲི་འབུམ་ཀུན་གྱིས་ཀྱང་མི་་་་
མཐུན་པའི་ལུགས་སྲོལ་འདི་ཉིད་མགོ་ལ་མི་འཁུར་ཀ་མེད་དང་སེམས་སུ་མི་
བཅང་ཐབས་མེད་དུ་གྱུར། །འགའ་ཞིག་གིས་སྤྲུལ་སྐུའི་ལམ་ལུགས་ནི་བོད་ཁོ་
ན་ཙམ་མ་ཟད་ཡུལ་གྲུ་སྤྱི་ལ་གལ་ཆེ་ཚུལ་དམ་པ་ཏོག་དཀར་གླང་ཆེན་དུ་་་་
སྤྲུལ་བ་དེ་དང་སྟོན་པའི་ཀླུ་སྒྲུབ་དང་དབྱིག་གཉེན་སྐུ་མཆེད་དང༌། པད་་་་
འབྱུང་སོགས་ལུང་གི་ངོས་བཟུང་བ་དེ་དག་ལས་རྟོགས་ཐུབ་པར་སྨྲ་བཞིན་
འདུག །དེ་ལྟར་ན་པདྨ་བཀའ་ཐང་ལས་རྒྱ་གར་ཆོས་ཁྲིམས་ཀྱི་མཚན་གསོལ་
ཞུ་སྐབས་སྤྲུལ་སྐུ་ཞེས་པའི་ཐ་སྙད་ཞིག་གཏན་ནས་མེད་པ་མཁོ་གལ་མི་ཆེ་་
བའི་
རིགས་རྟགས་སུ་གྲུབ་པ་རེད་མ་གཏོག་མཁོ་གལ་ཆེ་ན་ཕྱོགས་ཙམ་ཞིག་མི་གླེང་
བའི་རྒྱུ་མཚན་ཅི་རེད། བཀའ་ཐང་གཏེར་ཡིག་ཡིན་པ་ཁས་ལེན་མིན་གང་་་
ལྟར་ཡང་ལོ་རྒྱུས་ཀྱི་ཁུངས་སུ་རྩི་མི་ཆོག་པའི་སྒྲུབ་བྱེད་སུ་ལའང་མེད་པ་་་་
153

ངེས་ཅན་ཡིན། སྤྲུལ་ཞེས་པའི་ཚིག་ཙམ་ལ་བརྟེན་ནས་སྤྲུལ་སྐུ་གལ་ཆེ་བ་་་
མཚོན་ཐུབ་ན། བཀའ་ཐང་ལས། དག་པའི་སྐྱེ་བ་ལྔ་བརྒྱ་བླང་བ་དང་། །མ་
དག་སྐྱེ་བ་ལྔ་བརྒྱ་བླང་ཚུལ་བསྟན། ཅེས་པ་ལ་སོགས་པ་འདིས་ཀྱང་སྤྲུལ་སྐུ་
གལ་ཆེ་བ་མཚོན་མི་ཅི་ཕྱིར་ནུས། །རྒྱལ་བོ་ཟས་གཙང་གི་སྲས་མཆོག་རྒྱལ་བུ་
དོན་གྲུབ་ཏོག་དཀར་གྱི་སྤྲུལ་སྐུ་ཡིན་པ་ཡུལ་མི་རྣམས་ཀྱིས་ཟེར་སྲོལ་ཡོད་པ་
སུས་བདེན་དཔང་བྱེད་ཐུབ། གལ་ཏེ་ཟེར་སྲོལ་དེ་ལྟ་བུ་ཞིག་ཡོད་པའི་དབང་
དུ་བཏང་ན་འང་ང་ཚོའི་ལམ་ལུགས་འདི་བཞིན་སྐུ་ཕྲེང་སྔ་ཕྱི་འདེད་རྒྱུ་ཡོད་
པ་ཞིག་གང་ནས་ཡིན། །ལུང་གི་ངོས་འཛིན་ཡོད་པ་ཙམ་གྱིས་དེ་ཉིད་སྤྲུལ་སྐུ་
ཡིན་པར་སྨྲ་ཆོག་ན་ཐུབ་པ་ཆེན་པོས། ཀླུ་སྒྲུབ་སོགས་སུས་སྤྲུལ་སྐུ་ཡིན་པར་
གསུང་ཡོད། དགེ་སློང་དཔལ་ལྡན་ཆེར་གྲགས་པ། དེའི་མིང་ཀླུ་ཞེས་འབོད་པ་
སྟེ། ཞེས་དང་། ལུས་བསྐྱེད་དག་པའི་མཆེད་གཉིས་འབྱུང་། །མངོན་པའི་་
བཀའ་རྣམས་དར་བར་བྱེད། །ཞེས་སོགས་དང་། ང་དང་འདྲ་བའི་སྐྱེ་བུ་ཡི། །
རྒྱལ་བའི་དགོངས་པ་དཀྲོལ་བར་བྱེད། །ཅེས་གསུང་བའི་ལུང་དེ་ཚོ་སྤྲུལ་སྐུ་་
ངོས་འཛིན་གྱི་གསུང་ཅིའི་ཕྱིར་ཡིན། །འོ་ན་བཤགས་མདོ་ལས། ཡི་གེ་སྤྲུལ་་་
བའི་སྐུ་ཡིན་པས། །ཞེས་སུ་གསུང་བ་དེ་ཡང་སྦྲུལ་སྐུ་ངོས་འཛིན་བྱེད་ལ་རུང་
ངམ། དེ་ལྟར་ན་ཀ་སྤྲུལ་ཁ་སྤྲུལ་སོགས་ཀྱང་ཁྱེད་ཅག་གི་ལུགས་ལ་ཡོད་པར་
འགྱུར་རོ། །གཞན་ཐ་སྙད་ཙམ་དུ་སངས་རྒྱས་ཆོས་ལོངས་སྤྲུལ་གསུམ་རྣམས་
པའི་སྤྲུལ་བ་དང་སྤྲུལ་གཞིའི་ངོས་ནས་འགྲོ་དོན་བྱ་ཚུལ་མཐའ་ཡས་པ་ཡོད་
མོད་དེ་དག་ནི་བོད་སྤྱི་དམངས་ཡོང་གི་དཔལ་འབྱོར་ཟས་སུ་ཟ་བ་དང་གོས་
སུ་གྱོན་བཞིན་པའི་བྱེད་ཕྱོགས་འདིའི་རྒྱབ་རྩར་བཞག་ན་གནས་ཚུལ་དང་།
མཐུན་ནམ། ང་ཚོ་འགྲོ་བ་མི་རྣམས་རིགས་དྲུག་ལས་དཔྱོད་ཤེས་ལྡན་པའི་་་
སྐོར་ཡིན་པས་དོན་འདི་རིགས་ལ་བསམ་བློ་བཟང་བོ་གཏོང་རྒྱུ་མ་གཏོག་་་
དག་སྣང་ཁོ་ན་སྦྱང་སྟེ་གནས་ན་ག་ལ་འགྲིག །མེས་དབོན་རྣམས་གསུམ་
རིགས་གསུམ་མགོན་པོའི་སྤྲུལ་སྐུ་ཡིན་པར་སྒྲོགས་པ་འདི་ལ་མཚོན་ན། ཆོས་
154

འབྱུང་འགའ་ཞིག་ཏུ་ཁྲི་རལ་བ་ཅན་ཕྱག་རྡོར་གྱི་སྤྲུལ་བར་བཤད་པ་དང་།
བཀའ་ཐང་ལས། ཐོ་ཐོ་རུ་ཕྱག་རྡོར་གྱི་སྤྲུལ་བར་བྲིས་ཡོད་པའི་ཡིག་ཆའི་་
དོན་མི་མཐུན་པ་མང་བོ་སྣང་། ཡང་བཀའ་ཐང་ལས། གན་དྷེ་བཟང་མོའི་སྐྱེ་
རྒྱུད་གསུང་སྐབས། ཁྱོད་ནི་སྐྱེ་བ་འགའ་ཞིག་བརྒྱུད་པ་ན། །སྲོང་བཙན་སྒམ་
པོ་ཞེས་བའི་རྒྱལ་བོར་སྐྱེ། །ཞེས་དང་། དེའི་མཇུག་ཏུ། ཁྲི་སྲོང་ལྡེ་བཙན་གྱི་་་
བསམ་བློ་གཏོང་བའི་སྐོར་ལས། ཐུགས་རྗེ་ཆེན་པོར་སྤྲུལ་བའི་རྒྱལ་བོར་་་
འདུག །ཞེས་གསུང་བ་ལྟར་མ་ནི་བཀའ་འབུམ་ལས་ཀྱང་དེ་ལྟར་གསུངས་་་
ཡོད་པའི་འདིའི་དགོང་པ་ཇི་ལྟ་བུ་ཞིག་གི་སྒོ་ནས་ཤེས་དགོས་པ་ཡིན། སྤྱིར་
ང་ཚོ་བོད་རིགས་ཀྱིས་སྤྲུལ་སྐུ་ཟེར་བ་བྱིས་པའི་རྩེད་མོ་བྱ་ཚུལ་ཙམ་དུ་
འདུག་པའི་འདི་ལྟ་བུའི་ལྷད་སྐྱོན་ཞུགས་རྐྱེན་གཙོ་བོ་གེ་སར་སྒྲུང་དཔེ་་་་
སོགས་ལ་ལད་མོ་བྱས་ཆེ་བ་ལས་བྱུང་བ་གདོན་མི་ཟ། །མི་རིགས་འདིའི་ཀླད་
པར་ནད་ཞིག་འགོས་ཡོད་པ་མིན་ན་ད་ལྟ་ཡང་ད་དུང་རབས་བྱུང་དང་པོར་
སྐྱེས་པའི་མིའི་རྒྱུད་དང་གཅིག་པ་ཇི་ལྟར་ཡིན། མི་ལའི་རྣམ་ཐར་ལས། པེ...
ཏའི་མི་ལར། ཨ་ཇོའི་ཆོས་ཁ་ལ་བཟའ་རྒྱུ་ཡང་མེད། ལུས་ལ་གྱོན་རྒྱུ་ཡང་མེད་
པས། ཁྲེལ་ངོ་ཚ་ནས་བུད་པ་འདིས་མི་འོང་བར་འདུག །ད་སྣམ་བུ་འདི་ལ་་་
སྨད་གཡོགས་ཤིག་མཛོད་ལ། ཁོང་གཞན་གྱི་ཆོས་བླ་མ་རི་ལོ་ཙཱ་བ་བྱ་བ། འོག་
ན་ཁྲི་བརྩིགས། སྟེང་ན་གདུགས་ཕུབ་པའི་བར་དུ། སྐུ་དར་ཟབ་ཀྱི་སྦུབ་ན་་་་་
ཞལ་ཇ་ཆང་གི་ངང་ལ་འགྲོ་བ། གྲུ་བུ་སློབ་རྣམས་ཀྱིས་དུང་ཁ་སྦྱོར་དུ་བུས་་་
པས་མི་མང་བོ་འདུས་ནས། འབུལ་བ་བསམ་གྱིས་མི་ཁྱབ་པ་འོང་བས།
འཁོར་དང་ཉེ་ཚན་ལ་ཕན་པ། མི་ལ་ངོམ་ཆོག་པའི་ཆོས་པ་བཟང་བོ་རང་་་
ཞིག་འདུག །དེའི་ཕྱག་ཕྱི་ལ་ཨེ་ཁྲིད་ལྟོས་དང༌། ཁྲིད་ན་གྲ་བ་ཞན་ཤོས་ཤིག་་
ཐོབ་རུང་སྐྱིད་པོ་འོང་བ་འདུག་གིས། དེ་མིན་ཨ་ཇོའི་ཆོས་འདི་དང་། ངའི་་་
འཁོས་ཀ་འདིས་འོ་ཅག་མིང་སྲིང་གི་ཚེ་མི་ཕྱིད་པར་འདུག་ཟེར་དུ་ཞིང་
འདུག་པས། །ཅེས་སོགས་བཤད་པ་འདི་ལས་ད་ལྟ་ཡང་བོད་དད་པའི་ལུང་
155

བ་འདི་ན་པེ་ཏ་འདྲ་བའི་མི་ཇི་ཙམ་ཞིག་ཡོད་སྲིད། ཅི་ཡང་མ་ཤེས་པའི་རྨོང་
བློར་ཤར་བ་ཕྱག་ཆེན་ལ་དབང་འབྱོར་བའི་རྣལ་འབྱོར་བར་རྒྱུ་མཚན་དུ་་་
དྲང་ནས་ཁ་ཏ་བྱེད་པ་ནི། གང་མོ་འཆོར་ཡུལ་ལས་མེད་མོད། ཆོས་ཀྱི་ཟབ་་་
ཚད་མ་ཤེས་པར་ཡོད་ཚད་གང་ཟག་གི་བཟང་ངན་ལ་རག་ལས་ཡོད་པར་
སྙམ་པ་ནི་ང་ཚོའི་གནའ་ནས་ད་བར་གྱི་བསམ་གཞིགས་བྱེད་སྟངས་ཞིག་་་་
ཡིན། ཆོས་བསྒྲུབ་མཁན་རྣམས་ལ་ཆོས་གལ་ཆེ་བ་ལས་གང་ཟག་སྤྲུལ་སྐུ་ཡིན་
པ་དང་རྒྱས་སྤྲོས་ཆེ་བ་ཙམ་གྱིས་ཐར་བ་དང་རྣམ་མཁྱེན་གྱི་ས་ལ་ཐག་ཇེ་་
ཉེར་འགྲོ་ག་ལ་ཐུབ། མཁས་དབང་དགེ་ཆོས་མཆོག་གི་ཞལ་ནས། མི་རེའི་
ཁོང་ན་མི་མཐུན་ཚད་མ་རེ།།དེ་ཡི་རྒྱབ་སྐྱོར་རྡོ་རྗེ་བཀའ་ལུང་རེ།།ཞེས་པ་ལྟར།
ལམ་ལུགས་འདི་ལ་ཡང་། གཅིག་ན། ཆོས་ལུགས་ཀྱིས་རྒྱབ་སྐྱོར་ཡོད་ལ།
གཉིས་སུ། མང་ཚོགས་ཀྱིས་རམ་འདེགས་ཡོད་པའི་གཞི་མེད་རྩ་བྲལ་དུ་་
གཏོང་མི་རུང་སྙམ། མདོར་ན་ལམ་ལུགས་འདིར་བཟང་ཆ་ཡོད་ན་གླེང་
དགོས་དོན་མེད་ལ་ངན་ཆ་ཡོད་པ་རྣམས་རང་གཞན་ཀུན་ལ་ཕན་ཕྱིར་
ཕྱོགས་ཙམ་ཞིག་གོང་ནས་གླེང་བ་དེ་ལྟར་ཡིན་པའི་མཇུག་མཐར་ཞུ་རྒྱུ་ཞིག་
ཡོད་པ་ནི་བླ་སྤྲུལ་འབྱོར་ལྡན་རྣམས་པའི་ཉེས་མིང་བཏེག་སྟེ་གོ་ས་འོས་་
འཚམ་ཞིག་སྤྲད་ཀྱང་ཉེས་ཁྲོལ་དགོངས་དག་ངག་ཐོག་ཡིག་ཐོག་གང་དུ་་་་
ནམ་ཡང་ཞུ་མི་སྲིད་པའི་ཐུགས་ལ་འཇགས་པར་འཚལ།། །།
156

སྨོན་ལམ་ཆེན་མོའི་སྐབས་ཀྱི་མཐོང་ཐོས་
དང་བསམ་ཚུལ་གླེང་བ།
ཉིན་དེར་ཉི་འོད་དྲོ་ཞིང་ས་གཞི་མཛེས་སྤྲུལ་གྲྭ་ཇོ་སུམ་སྟོང་ཡས་མས་
ཤིག་གྲལ་དུ་ལྷམ་མེར་འཁོད། ལྟ་ན་སྡུག་པའི་འདུ་ཁང་ཆེན་མོ་ནི་ཡིད་དུ་་་་
འོང་བའི་ལྷ་སྐུ་དང་མེ་ཏོག་གློག་འོད་སོགས་ཀྱིས་བརྒྱན་ཞིང་ཀྲོང་ངེར་
འགྱིང་། སྐབས་དེ་དག་དུ་ང་དང་རིགས་གཅིག་པ་ཀུན་གྱིས་ཁ་མཐུན་པའི་་
གླེང་མོལ་ནི་ཉིན་འདིའི་རིང་ལ་འབྲེལ་འཇོག་བྱས་ན་ཕན་ཡོན་མཐའ་ཡས་
པ་ཡོད་དོ་ཟེར། སྐད་ཆ་དེ་དག་ཕྱོགས་སོ་སོར་ཁྱབ་པའི་ཚེ་དད་ལྡན་མཇལ་
བ་དབུལ་ཕྱུག་ཀུན་གྱིས་ཆེ་ཡོད་ཆུང་ཡོད་བྱས་ཏེ་འབྲེལ་འཇོག་ཚད་མེད་་་
བྱས། ད་དོང་ས་དེའི་དམངས་རྣམས་ཀྱིས་ཉིན་དེར་ར་ཇ་ཐུན་གསུམ་ཆད་་
མེད་དུ་དྲང་ནས་གཤིན་གསོན་གཉིས་ལ་བདེ་སྐྱིད་འབྱུང་བར་རེ་བ་དང་་་་
སྨོན་ལམ་གྲངས་མེད་བཏབ། ཁོ་ཚོའི་མཆོད་ཡུལ་ལ་ཕྱོགས་སོ་སོའི་བླ་སྤྲུལ་ཆེ་
གྲོས་བཅུ་ཙམ་དང་ད་ལྟ་གོང་ནས་གླེང་ཟིན་པ་ལྟར་སྤྲུལ་གྲྭ་ཇོ་སུམ་སྟོང་་
ལྷག་གིས་སྐུ་ལུས་དྲང་མོར་བསྲིངས་ཤིང་དག་ལས་ཞལ་འདོན་དབྱངས་སུ་་
གྱེར་ཏེ་བཞུགས། མཆོད་ཡུལ་དེ་དག་གི་ཁྲོད་ན་མ་སྨིན་པའི་བཙུན་མ་གཞོན་
ནུ་མ་དང་ནར་མ་སོན་པའི་བཙུན་པ་ལོ་ཆུང་ཕ་ཡུལ་དང་གནས་ཡུལ་ནས་་
རང་མགོ་མ་ཐོན་ཞིང་རང་ཁ་མ་སོས་པའི་གྲྭ་བ་རྒན་པ་དང་བཙུན་མ་ལོ་་་་
ལོན་སོགས་ཀྱང་ཡོད་པར་གྲགས། དེས་ན་དེ་དག་ལ་མཚོན་ན་དོན་དངོས་སུ་
སྙིང་རྗེའི་ཡུལ་མར་གྱུར་སེམས་ཅན་མ་ཡིན་པར་ཁོ་ཚོ་རང་ཉིད་རེད་འདུག །
གཞན་ཉིན་དེར་མུ་ཏིག་ནག་པོ་ལས་གྲུབ་པའི་ཞིང་ཐང་ཆེན་མོ་གཉིས་་་་་
157

དགོན་པར་གདན་དྲང་ཡོང་བ་དེ་ནི་དངོས་གནས་ཡ་མཚར་བ་ཞིག་སྟེ་ཕྱིའི་
བཟོ་བཀོད་ཀྱི་རྣམ་པ་ཁོ་ནས་ཀྱང་མི་ལ་དད་སེམས་དབང་མེད་དུ་སློང་ཞིང་
མི་རྣམས་རང་ཉིད་ཀྱི་དུས་རྒྱུན་སྨོན་པ་བྱེད་སའི་གནས་དེར་སླེབ་པའི་
འཁྲུལ་སྣང་སོགས་སྟེར་རོ། ཕྱི་དྲོ་ཡས་མས་ཀྱི་མཚམས་སུ་ང་ཚོ་མཆོད་གནས་
རྣམས་ཆབ་ཅིག་ཏུ་སྒོར་ཕེབས་ཤིང་སྤྲོ་སྤྲོ་ཙམ་བྱེད་སྐབས་པའི་མིག་ལམ་ལ་
འདུ་ཁང་ཆེན་མོའི་མདུན་དང་གཡས་གཡོན་སོགས་ན་སྟར་ཕྲེང་བསྒྲིགས་་་
ཡོད་པའི་རླངས་འཁོར་རུ་ཁག་ཅིག་མངོན་བྱུང་། རླངས་འཁོར་འདི་དག་གི་
ཕྱི་ངོས་སུ་གོས་ཆེན་དང་ལག་དར་གྱིས་བརྒྱན་འདུག་ཅིང་ནང་རྩ་ཆེ་བའི་་་
དངོས་པོ་འབོར་ཆེན་གྱིས་ཁེང་འདུག །དྲང་མོར་བཤད་ན། བླ་སྤྲུལ་དག་དང་
ད་བའི་བར་གྱི་ཁྱད་པར་ཡང་འདི་དང་འདི་འདྲ་བའི་གནད་ལ་བརྟེན་
ནས་བྱུང་ཟིན་ཞེས་བཤད་ན་མི་ཆོག་པ་མེད་སྙམ་མོ། དགུང་མོའི་དུས་ཚོད་་
དགུ་ཙམ་གྱི་སྐབས་སུ་སྨོན་ལམ་ཆེན་མོ་ཡར་འཚོགས་བྱས་ཤིང་མཇུག་
མཐའི་ཞལ་འདེབས་འབུལ་མགོ་བརྩམས། ཚོགས་གྲལ་ནས་དགེ་བསྐོས་ཀྱིས་
བཙན་གཏམ་བཤད་དེ་བྱིས་པ་འགའ་ཕྱིར་འགྲོ་རུ་བཅུག །ཐོས་པ་ལྟར་ན་ཁོ་
ཚོ་མ་འོང་བར་གྲྭ་བ་བྱེད་ཆེད་དགོན་པ་འདི་ན་ཡོད་པའི་རང་རང་གི་ཉེ་་་་
འབྲེལ་གྲྭ་རྒན་འགའི་གམ་ན་བོད་ཡིག་སྦྱང་བཞིན་ཡོད་ལ་དེ་དགུང་སྨོན་་་་
ལམ་ཆེན་མོའི་མཇུག་མཐའི་ཞལ་འདེབས་ལ་དམིགས་ཏེ་འདིར་ཞུགས་མོད།
འོན་ཀྱང་དགེ་བསྐོས་ཀྱིས་ངོས་ཟིན་བྱུང་སྟབས་དམིགས་ཡུལ་མ་འགྲུབ་པས་
མིག་མདུན་གྱི་དོན་འདི་བྱུང་བར་བཤད། དོན་དངོས་ཡིན་པའི་སྣང་ཚུལ་་་་
འདི་མཐོང་རྗེས་བདག་སེམས་སྡུག་གིས་ཁེངས་ཞིང་མིག་མཐར་མཆི་མ་
འཁྱིལ་སོང་། དེ་ཡང་རང་གི་མི་ཚེ་གང་བོའི་མདུན་ལམ་ལ་བསམ་གཞིགས་་
ཕྲན་ཙམ་ཡང་མ་བཏང་བར《ཆོས་སྒོར་ཞུགས་པ》ཞེས་པའི་ཐ་སྙད་བཟང་
བོ་འདིའི་སྣ་དྲང་སྟེ་མི་ཚེའི་འགྲོ་ཕྱོགས་གཞན་ཞིག་ཏུ་བསྒྱུར་བ་དང་འཁོར་
བ་དང་བདེ་སྡུག་ངེས་འབྱུང་ངེས་ཤེས་སོགས་ཀྱི་ཐ་སྙད་འདི་དག་གི་དོན་་་
158

ཕར་ཞོག་ཚིག་ཐོས་པ་ཙམ་ཞིག་ཀྱང་མེད་བཞིན་འཁོར་བ་ལས་ཐར་ཟིན་
པའི་ཆས་སྤྲས་ལ་ཉེ་བའི་གྲྭ་ཆུང་འདི་དག་གི་དཀའ་ཁེག་མཐོང་བའི་རྐྱེན་་་
གྱིས་སོ། དེ་ནས་ཅང་མ་འགོར་བར་སྨོན་ལམ་གྱི་ཚོགས་གཙོ་དག་གིས་གཏམ་
བཤད་དང་སྤྲུལ་གྲྭ་ཇོ་གསུམ་གྱིས་འུར་སྒྲའི་ཁྲོད་མིང་དུ་གྲགས་པའི《 ཤམ་བྷ་
ལ་མཐུན་སྒྲིལ་སྨོན་ལམ་ཆེན་མོ》ཞེས་པ་ཡོངས་སུ་མཇུག་རྫོགས་སོང་། ཡིན་
ན་ཡང་སྨོན་ལམ་སྐབས་ཀྱི་གནས་ཚུལ་མང་བོ་ཞིག་ངས་ད་དུང་ཡིག་ངོར་་
འགོད་མ་ཐུབ་པས་ངོ་མ་བློ་ཕམ་པ་ཞིག་རེད།།
159

བུད་མེད་དུས་དེབ་ལས་འཕྲོས་
པའི་ཚོར་སྣང་
དུས་རབས་ཉེར་གཅིག་གི་སྣེ་ཁྲིད་པའི་དེ་རང་འདིར་ང་ཚོའི་མིག་ལམ་
དུ་ཉམ་ཐག་པའི་དུས་དེབ་འགའ་མངོན་བྱུང་། དེ་ནི་ང་ཚོ་བོད་ཀྱི་ཤེས་ལྡན་
ཕྲུ་གུ་རྣམས་ཀྱིས་ སྐྱེད་ཡུམ་མམ་ཡང་ན་ཚོ་ཁག་འདིའི་རིགས་རྒྱུད་ཕྱི་མ་་་
ཞིག་གི་སྲོག་ཤིང་དུ་གྱུར་པ་འགས་དུས་དེབ་རེད། དུས་དེབ་འདི་དག་མཐོང་
ཚེ་ང་ལ་རང་དབང་མེད་པར་སྟོང་བ་ཉིད་དུ་གྱུར་བའི་ཚོར་སྣང་ཞིག་བྱུང་
ལ་ཡིད་སེམས་སྐྱོ་བའི་ཁེང་སྟེ་མིག་ཆུ་འཐོར་དེའི་རྒྱུ་མཚན་བུད་མེད་དུས་་་
དེབ་འདི་དག་ཁེར་རྐྱང་གི་དུས་དེབ་ཡིན་ལ་ཁེར་རྐྱང་དུས་དེབ་ལས་གསལ་
བའང་ཁེར་རྐྱང་གི་བསམ་བློ་དང་ན་ཟུག་རེ་སྨོན་ཕུག་འདུན་སོགས་ཀྱང་་་་
ཁེར་རྐྱང་གི་ཆོས་འབའ་ཞིག་ཡིན་པས་སོ། དུས་དེབ་འདི་དག་མ་སྤེལ་བའི་་
སྔ་རོལ་དུ་ཁེར་རྐྱང་གི་ལམ་བུ་འདི་བརྒྱུད་མཁན་གཙོ་བོ་བུ་མོའི་མིག་ཆུ་་་་
རྩོམ་པ་པོ་བདེ་སྐྱིད་སྒྲོལ་མ་དང༌། བྱི་རུའི་ལས་དབང་རྩོམ་པ་པོ་གཟུངས་་་་
ཕྱུག་སྐྱིད། སྒྲུང་རིང་ཐུང་ཅི་རིགས་རྩོམ་མཁན་མེ་སྒྲོན། དཔལ་མོ། འོད་ཟེར་
མཚོ། གཡུ་ཞུན། ལུ་གུ་སྐྱིད། བཅས་དང་འདི་དང་མཉམ་དུ་ལམ་བུ་འདི་།
བརྒྱུད་གྲོགས་སུ་གྱུར་བ་སྐྱེད་ཡུམ་དུས་དེབ་ཀྱི་རྩོམ་སྒྲིག་པ་མཁའ་མོ་རྒྱལ།
སྐྱོ་སྣང་གི་ཟློས་གར་རྩོམ་པ་པོ་ཚེ་སྒྲོན་སྐྱིད། རྩོམ་རིགས་དཔྱད་གླེང་མཁན་་
གངས་འཚོ། སོགས་རེད་ཁོ་མོ་ཚོ་ལ་མ་ཅིག་ལབ་སྒྲོན་གྱི་མཛད་ཆོས་ཚང་ལ་
མྱང་ཚ་དཀར་རྒྱན་གྱི་སྙིང་སྟོབས་ལྡན། དེའི་ཕྱིར་མ་འོང་བོད་རིགས་བུ་མོ་་
ཤེས་ཡོན་ཅན་གྱི་མིག་དཔེ་ཡིན་ལ་ད་ཡོད་བོད་རིགས་བུ་མོ་ཤེས་ཡོན་ཅན་་
གྱི་སྣེ་ཁྲིད་མཁན། ངས་འདིར་ཉམ་ཐག་དང་ཁེར་རྐྱང་སོགས་ཀྱི་མིང་ཚིག་
160

རྣམས་བུད་མེད་ཀྱི་སྟེང་དུ་བཀོལ་དོན་བོད་རིགས་བུད་མེད་ཚོ་ཁེར་རྐྱང་་་
དང་མགྲོད་ལམ་དེ་འང་ཁེར་ལམ་ཡིན་པའི་གནད་ལ་ཐུག་ཡོད། གསལ་བོར་
བཤད་ན། ཆོས་ཕྱོགས་ནས། བསླབ་བྱ་གསེར་འགྱུར་ལས། བསྟན་པ་བཤིག་་་
པའི་ཐོག་རྒོད་ཡིན། །བསྟན་འཛིན་བརླག་པའི་དུག་ནག་ཡིན། །ཞེས་པ། བུད་
མེད་དང་། འཇིག་རྟེན་ཕྱོགས་ནས། ཁྱི་བུད་མེད་གཉིས་ལ་བློ་གཏད་མེད། །སྐྲ་
རིང་མ་དང་བློ་ཐུང་མ་སོགས་བུད་མེད་ལ་གོ་དགོས་པ་རེད། དེའི་ཕྱིར་ང་ཚོ་
ཆོས་ལྡན་བོད་ཀྱི་ཡུལ་གྲུ་ཆེན་པོ་འདི་ནས་ཉམ་ཐག་པ་ནི་བུད་མེད་ཚོ་རེད་
ལ་ཁེར་རྐྱང་གི་གོ་གནས་ཅན་ཡང་བུད་མེད་ཚོ་རིད་དེས་ན་ཁོ་ཚོའི་བློ་རྩལ་
ལས་ཐོན་པའི་རྩོམ་ཡིག་ཕྱོགས་བསྒྲིགས་དུས་དེབ་ཏུ་གྲུབ་པ་ལའང་ཁེར་་་
རྐྱང་དུས་དེབ་དང་ཉམ་ཐག་དུས་དུས་དེབ་ཅེས་འབོད་རིགས་སོ། ཡང་་་་་
ཕྱོགས་གཞན་ཞིག་ནས། དུས་དེབ་འདི་དག་མཐོང་ཚེ་ང་ལ་རང་དབང་མེད་
པར་གཅེས་ནོར་རྩ་ཆེན་བོར་ཟིན་པ་ཞིག་ཕྱིར་ཐོབ་པ་ལྟ་བུའི་ཚོར་སྣང་བྱུང་
ལ་ཡིད་སེམས་དགའ་སྤྲོའི་ཁེངས་སྟེ་ཐལ་མོ་རྡེལ་ལ། དེའི་རྒྱུ་མཚན་བུད་མེད་
དུས་དེབ་འདི་དག་བསམ་བློ་དང་སྙིང་སྟོབས་མཚོན་བྱེད་དུ་གྱུར་ཡོད་པར་
མ་ཟད་མི་རིགས་ཀྱི་མདུན་ལམ་གླེང་བྱེད་གླེང་སྟེགས་བུ་ཞིག་ཏུ་འང་གྱུར་་
ཡོད་པས་སོ། ངས་མཐོང་བའི་དུས་དེབ་ནི་ཉིས་སྟོང་གསུམ་ལོའི་དེབ་དང་པོ་
སྐྱེད་ཡུམ་དང་ཉིས་སྟོང་ལྔ་ལོའི་དེབ་དང་པོ་སྒྲོལ་མ་ཞེས་པ་གཉིས་ཡིན་ལ
དུས་དེབ་འདི་གཉིས་ལས་བུད་མེད་རྩོམ་མཁན་རྣམས་ཀྱིས་སྨྲ་བརྗོད་རང་
དབང་ལྡན་པའི་ངང་ཚིགས་བཅད་ལྷུག་སྤེལ་མ་སོགས་ཀྱི་སྒོ་ནས་བསམ་་་་་
འཆར་སྣ་ཚོགས་སྦེད་པ་མེད་པར་བརྗོད་ཡོད་པ། དཔེར་ན་མཁའ་མོ་རྒྱལ་་་
གྱིས་བྲིས་པའི་སྐྱེད་ཡུམ་དབུ་ཚུགས་པ་དང་རིམས་མཚོས་བྲིས་པའི་རིམས་་
ཀྱི་གཏམ་རྒྱུད། ཡང་མཁའ་མོ་རྒྱལ་གྱིས་བྲིས་པའི་ཨ་མ་ཕྱུག་པོ་དང་ཨ་མ་་་
དབུལ་བོ་སོགས་དང་བུད་མེད་ཞིག་གི་སེམས་འགྱུ་ཕྲ་མོ། གངས་རིའི་དཔའ་
རྒོད།
1 61

ཨ་མ། ཨ་མ་ལགས། ང་རང་སློབ་གྲྭར་འགྲོ་འདོད། དགེ་རྒན་ལགས་པའི་
ཁྱེད་ལ་བཀའ་དྲིན་ཆེ་ཞུ། དྲང་བདེན། བུ་མོའི་རེ་སྨོན། མི་རིགས་ཀྱི་མཛངས་
མ་ཁྱེད་གང་ལ་བཞུད་སོང་། སྲིང་ཆུང་མའི་ལས་དབང། དུས་རབས་ཉེར་་་་
གཅིག་པའི་བློ་སྒོ། སྐོར་ལམ་གྱི་མཐོང་ཐོས། ལྟ་བུ་སོགས་སོ། གཞན་ང་ཚོ་སུ་་
ལ་ཡང་འོས་འགན་ཡོད་ལ་འོས་འགན་ཡང་ཡང་རང་ལ་འཚམ་པ་དེ་ཡིན། དེའི་
ཕྱིར་བདག་གིས་འོས་འགན་བུད་མེད་དུས་དེབ་འདི་དག་ལ་ལྟ་ཚུལ་བརྗོད་
རྒྱུ་དེ་མ་ཡིན་མོད་འོན་ཀྱང་བདག་ལ་ཚོར་སྣང་མི་འདྲ་བའི་རིགས་དེ་དག་
བྱུང་རྐྱེན་རང་གི་ལྟ་ཚུལ་དག་ཡིག་ངོར་བཀོད་པ་ཡིན། མཐར་བུད་མེད་དུས་
དེབ་ཀྱི་ཕྱི་ནང་གཉིས་ཀྱི་རྒྱུ་སྤུས་ཡོད་ཚད་གོང་ནས་གོང་དུ་སྤེལ་མཁན་རྩོམ་
ག་པའི་དཔུང་སྡེ་དང་སྙན་ངག་ལ་དབང་འབྱོར་བའི་ཡུམ་ཆེན་དག་གི་མི་
ཚེ་མཐར་ཕྱིན་པའི་སྨོན་ལམ་འདེབས།། །།
1 62

མི་རིགས་འགའི་ཆོས་ལུགས་དང་
རྨོང་དད་བྱེད་མིན་གླེང་བ།
དང་པོ་བོན་པོའི་ཆོས་ལུགས་ཀྱི་སྐོར་བཤད་པ། བོད་སྲོལ་རྒྱུན་རིག་པ་
དང་འབྲེལ་བ་གཏིང་ཟབ་ཡིན་པའི་བོན་ཆོས་ནི་གངས་ཅན་པའི་རྒྱལ་བོ་་་
ཐོག་མ་གཉའ་ཁྲི་བཙན་པོའི་སྔ་རོལ་ནས་དམངས་ཁྲོད་དུ་དར་ཡོད་ལ་ངོ་བོ་
བཤད་དཀའ་ཞིང་རྣམ་པ་མཐའ་ཡས་སུ་གནས་བ་ཞིག་ཡིན། ་ད་ལྟ་བསམ་་
ན་སྟོན་པ་གཤེན་རབ་ཀྱི་གསུང་ཆོས་ལ་ཐེག་པའི་གོ་རིམ་དགུ་དང་སྙིང་བོ་
སྙིང་རྗེ་ཆེན་པོ་སོགས་ཀྱིས་རིམ་པ་བཞག་ཏུ་ཡོད་པར་གྲགས་པས་དེའི་ཆ་་་
ནས་ནང་བསྟན་ཆོས་ལུགས་དང་མི་འདྲ་བའི་རྟགས་བཀོད་དཀའ་སྙམ།
ཡིན་ན་ཡང་བཀའ་ཐང་ལས། རྒྱལ་བོའི་སྐུའི་རིམ་གྲོར་ལྷ་ཆ་དགོས་ཟེར་བོན་
པོའི་གཡག་ལུག་གསོད། ཞེས་དང་དུང་དཀར་ཚང་གི་ཆོས་སྲིད་ཟུང་འབྲེལ་
སྐོར་བཤད་པ་ཞེས་པར། བོན་གྱི་ཐེག་དགུ་ཆོས་ཀྱི་ཐེག་དགུ་གཉིས། ། ལོ་ཙཱ་་་
རྣམས་ཀྱིས་འགེགས་རེས་བྱེད་བཅུག་པས། །ཞེས་དང་བན་བོན་གྱི་ཆོས་་་་་
ལུགས་གཉིས་པོ་མེ་ཆུ་དང་སྣང་མུན་འཕྲད་པ་ནང་བཞིན་འགལ་ཟླ་ཡིན་པ་
གསལ་བཤད་བྱས་འདུག་ཕྱིར་དཔྱད་རྒྱུ་གལ་ཆེའོ། སྤྱིར་རྨོངས་དད་ནི་མི་་་
རིགས་ཀྱིས་བསམ་བློའི་ནོར་འཁྲུལ་ལ་བསྟེན་ནས་བྱུང་ཕྱིར་ད་སྐབས་རང་་་
རྒྱལ་དུ་ཡོད་པའི་མི་རིགས་ཁག་སོ་སོ་ནས་རང་རང་གི་ཆོས་ལུགས་ལ་རྨོང་་
དད་བྱེད་ཚུལ་འདྲ་མཉམ་དུ་ཡོད། བོན་ཆོས་བོད་ལ་དར་བའི་དབང་གིས་་་
བོད་མི་ཚོའི་ནམ་མཁའི་ལྷ་དང་མོ་རྩིས་ལུང་གསུམ་ལ་སྐྱབས་བཅོལ་བ་དང་།
ཆོ་ག་སྣ་ཚོགས་ཆོས་ཀྱིས་བྱེད་སྒོར་རློམ་པ་སོགས་སྤྱི་ཚོགས་གསེབ་ཏུ་ཚབ་་་
ཆེན་རང་བཞིན་གྱི་རྨོང་དད་ཀྱིས་ཁྱབ་འདུག །དེར་མ་ཟད་ད་དུང་རྗེས་སུ་་
163

འཕགས་ཡུལ་གྱི་ཆོས་བོད་ལ་དར་བར་བརྟེན་བླུན་པོ་རྣམས་ཀྱི་རྨོང་དད་་་
བྱེད་ཡུལ་ཇེ་མང་དུ་སོང་ནས་མཐར་དད་པ་ཞེས་པ་རང་ཁོ་ནའི་ཞེན་ཕྱོགས་
ཙམ་དུ་འང་སྣང་ངོ། གཉིས་པ་སོག་པོའི་ཆོས་ལུགས་ཀྱི་སྐོར་བཤད་པ།
སོགས་རིགས་ཀྱི་ཆོས་ལུགས་ནི། མང་ཆེ་བའི་ནང་བསྟན་ཆོས་ལུགས་དང་་་་
གཅིག་ཡིན་པར་སྙམ་འདུག ་གནད་དོན་འདིར་རྒྱུ་མཚན་གཏན་ནས་མེད་་
པ་མ་ཡིན་ཏེ། དེ་ཡང་ཧོར་རྒྱལ་གོང་མ་འགའི་སྐུ་རིང་ལ་བོད་ན་མིང་གྲགས་
ཆེ་བའི་ཆོས་ལུགས་པ་གཙོ་བོ་རྣམས་གདན་དྲང་ནས་ཕན་ཚུན་ཡོན་མཆོད་
ཀྱི་འབྲེལ་བ་བཙུགས་པའི་ལོ་རྒྱུལ་ལ་བསམ་ན་གསལ་བོར་ཤེས་ཐུབ། འོན་་་
ཀྱང་དོན་དུ་སོག་ཡུལ་རང་ལ་ཡང་ང་ཐུན་མོང་མ་ཡིན་པའི་ཆོས་ལུགས་ཤིག་་་
ཡོད་པ་སྨེ་བདུན་སྐར་མའི་མདོའི་མཇུག་ཏུ། ཏུའུ་ཧུ་ཉིད་ཀྱང་སྔོན་ཆད་སོག་
པོའི་ཆོས་ལུགས་འཛིན་པ་ལ་ཆོས་འདིའི་བྱིན་རླབ་ཀྱིས་རྗེས་སུ། ཞེས་སོགས་
བྲིས་པ་ཁོ་ནས་ཀྱང་མཚོན་པར་ནུས། ནང་བསྟན་ཆོས་ལུགས་སོག་ཡུལ་དུ་མ་
དར་སྔོན་ནས་བཟུང་གནམ་ལ་མགོ་གཏད་པ་དང་ཐོག་འབྲུག་ཀློག་གསུམ་་
གནམ་གྱི་བཀའ་བཀྱོན་དུ་བགྲངས་བ་བཅས་རྣམ་པ་ཐ་དད་པའི་རྨོངས་་་་
དད་ལྡན་པར་བཤད་དོ། གསུམ་པ་ཧོས་ཧོའི་ཆོས་ལུགས་ཀྱི་སྐོར་བཤད་པ།
ཧོས་རིགས་ཀྱི་ཆོས་ལུགས་འདི་ཡང་ཨ་ལ་པོའི་ཡུལ་ནས་ཚུར་དར་བར་་་་
གྲགས་ལ། ཁ་ཆེའི་ཆོས་ལུགས་ཞེས་ཀྱང་འབོད་བཞིན་འདུག་ནང་བསྟན་་
ཆོས་གཞུང་ལས་མུ་སྟེག་པར་ཆ་འདྲ་བའི་ཆོས་ལུགས་རེད་ཟེར། ཁོ་བོས་་་
བསམ་པར། སྲོག་གཅོད་ཀྱི་ལས་ཐབས་ལ་མཁས་པའི་ཕྱོགས་ནས་ཀླ་ཀློའི་་་
ཆོས་ལུགས་དང་འདྲ་ལ་ཕྱི་ཕྱོགས་ནས་ཡོད་པའི་རྡོ་ནམ་མཁར་གནས་པ་ལ་
མཆོད་སྐོར་བྱེད་པའི་ཐད་ནས་མུ་སྟེག་པའི་ཆོས་ལུགས་དང་འདྲ་སྙམ། ཧོས་
མི་ཚོའི་ནང་ཁུལ་དུའང་ཐུན་མོང་མ་ཡིན་པའི་བཤད་ཚུལ་ཞིག་ཡོད་པར་་་་
འདུག་རྐྱེན་ད་དུང་དཔྱད་ན་བཟང་ལ། མི་རིགས་འདིར་ཡང་ཐུན་མིན་གྱི་་་
རྨོངས་དད་བྱེད་ཚུལ་ཞིག་ཡོད་ན་མ་གཏོགས་ཕལ་ཆེ་བ་འདྲ་བར་སྣང་བས་
164

ཞིབ་འབྲི་བྱེད་པའི་ངལ་བ་མ་བྱས་པར་བཞག་གོ །མདོར་དྲིལ་ན་ཆོས་་
ལུགས་ཀྱི་ངོ་བོ་དུས་རབས་དང་མཐུན་པར་དར་སྤེལ་བྱེད་པ་དང༌། རྨོངས་་
དད་ཀྱི་ངོ་བོ་གད་སྙིགས་དང་འདྲ་བར་རྩད་སྤྲུག་བྱེད་དགོས་ལ། དེ་ལྟར་་་་
བྱས་པའི་མཇུག་དུ། ད་གཟོད་ང་ཚོའི་འོད་འབར་འཕྲོ་བའི་ལམ་ཕྲན་དང་།
གནས་ལུགས་ལྡན་པའི་ཆོས་ལུགས་ཤིག་ཚེགས་མེད་ངང་རྙེད་ཐུབ་བོ།། །།
165

ཆོས་འཇིག་རྟེན་གཉིས་སོ་སོ་
ཡིན་ཚུལ་གླེང་བ།
དེ་ཡང་ལོ་ངོ་གྲངས་མེད་ཞིག་གི་ཡར་སྔོན་དུ་མཚན་སྙན་གྱི་གྲགས་པ་
གླིང་བཞིར་ལྡིར་བའི་རླབ་ཆེན་གྱི་རྒྱལ་བོ་རྣམས་པ་དང་པོ་ཏི་ཡི་གྲངས་ཀ་་
དགུང་དང་མཉམ་པའི་འཕགས་ཆེན་གྱི་སྐྱེས་བུ་རྣམ་པ་སོགས་བགྲང་ལས་་
འངས་པ་ཞིག་བྱོན་ཏེ་སྔར་མེད་པའི་བྱས་རྗེས་གོ་ལ་ཧྲིལ་བོའི་ངོས་སུ་མིག་་
མཐོང་ལག་ཟིན་གྱི་ཚུལ་དུ་བཞག འོན་ཀྱང་འདི་ཡོད་ཚད་འདས་ཚར་བ་་་
ཡིན་པའི་བཟང་ངན་གང་ལྟར་ཀྱང་ང་ཚོ་ལ་དགོས་པ་མེད་ཕྱིར་ཉེ་བའི་ལོ་
འགའ་ཞིག་གི་ནང་འདས་ཟིན་པའི་དོན་རྐྱེན་དག་ལ་དགག་སྒྲུབ་ཀྱི་རྩོམ་་་
ཡིག་གང་མང་སྤེལ་བ་དུས་དེབ་དང་ཚག་པར་སོགས་སུ་ཧ་ཀྱང་མོད། ཡིན་་
ན་ཡང་ད་ལྟ་ང་ཚོའི་ད་ལྟའི་གནས་བབ་ལ་གཞི་བཅོལ་ཏེ་དེའི་སྐོར་གླེང་།
བྱར་འཛིན་རྒྱུ་གལ་ཆེ་མ་གཏོག་གཞན་སྔ་རབས་པའི་བྱུང་བ་བཤད་ནས་ཉི་
མ་འཁྱོལ་ཐབས་བྱེད་པ་ནི་ངལ་བའི་རྒྱུ་འབའ་ཞིག་ལས་དགོས་དོན་ཡོད་པ་
ཆེར་མ་མཐོང་། དུས་རབ་ཉེར་གཅིག་པའི་གཞི་དཀྱིལ་ནས་ཉེར་གཉིས་པར་
ཁ་ཕྱོགས་པའི་སྐབས་འདིར་ང་ཚོ་ད་དུང་སྔོན་ལྟར་གོ་མེད་ཚོར་མེད་ངང་
གནས་ན་དུས་ནམ་ཞིག་ལ་སྔོན་ཐོན་གྱི་ལམ་པོ་ཆེ་རུ་མི་རིགས་ཞིག་གི་ལ་རྒྱ་
མཁའ་ལ་བསྒྲེངས་ཐུབ། ཁོ་བོའི་བསམ་ན་དམ་པའི་ཆོས་ལ་བསྒྲུབ་ལུགས་་་་
དང་འཇིག་རྟེན་འཁོར་བ་སྐྱོང་ལུགས་ཞིག་ཡོད་པའི་གཤམ་དུ་བདག་གི་་་་
དེའི་སྐོར་འགའ་ཞིག་ཀློགས་མཁན་མཁྱེན་སྤྱན་ཡངས་བ་དག་གི་སྤྱན་ལམ་་
དུ་འབུལ་བར་བྱའོ། །དེ་ཡང་ཉེ་བའི་ལོ་འཁོར་འགའ་ཞིག་གི་རིང་ལ་མཁས་
པ་དུ་མའི་ཕན་ཚུན་ལ་དགག་སྒྲུབ་ཀྱི་སྤྲོས་པ་སྣ་ཚོགས་ཕུལ་དང་འབུལ་་་་
1 66

བཞིན་ཡོད་པ་ནི་དང་ལེན་བྱེད་དགོས་པའི་དོན་ཞིག་ཡིན་མོད་འོན་ཀྱང་་་
དགོན་གྲོང་དམངས་ཁྲོད་དག་ན་སྤེལ་བཞིན་པའི་དུས་དེབ་དང་། ཚགས་་་་
པར་འདི་དག་གིས་ང་ཚོའི་མི་རིགས་ཡར་རྒྱས་སུ་འགྲོ་བྱེད་ཀྱི་ཐབས་ལམ་མི་
གླེང་བར་བླ་མ་ག་གེ་མོ་ཞིག་གི་རྣམ་རྣམ་ཐར་ཐར་དང་དགོན་པའི་ཆེ་ཆུང་གྲ་བའི་་་
མང་ཉུང་སྐུ་གསུང་ཐུགས་རྟེན་རྩ་ཆེན་ཡོད་ཚུལ་དམངས་གླུ་རོག་མཐུན་ཕོ་
མོ་ཆགས་སྲེད་ཀྱི་སྒྲུང་གཏམ་སོགས་བཤད་མི་ཚར་བའི་ཉོག་གཏམ་ལུང་བ་
གང་སྤེལ་བཞིན་སྡོད་པ་ནི་མཁས་པའི་བྱ་བ་ལས་རབ་ཏུ་འདས་དེ་བྱིས་པ་
རྩེད་ཆས་ལ་དགའ་བ་དང་ཆོས་མཚུངས་བར་དམ་པ་རྣམས་ཡི་མུག་པའི་་་
གནས་སུ་འཁུམས་སོ། །དེས་ན། ཁ་མིན་དོན་ཀྱིས་བོད་པའི་དར་རྒུད་དང་་་་
འཕོ་འགྱུར་བསམ་པ་ཡིན་ཚེ་མ་འོང་འབྱུང་འགྱུར་ལ་ཞིབ་འཇུག་རྒྱ་ཆེན་པོ་
ཞིག་བྱས་ཏེ་ད་ལྟའི་མདུན་གྱི་ཁ་རྒྱབ་ཀྱིས་གནད་དོན་ཐག་གཅོད་བྱེད་།
དགོས་ཕྲན་ཆུང་བདག་གི་བསམ་ཚུལ་ལྟར་ན་མི་རིགས་ཞིག་ཡར་རྒྱས་སུ་་་་
འགྲོ་བའི་གནད་འགག་གཙོ་བོ་ནང་བསམ་པའི་དཔལ་ཡོན་ལ་རག་ལས་་་
ཡོད་དེའི་རྒྱུ་མཚན་མི་གཅིག་ལ་ཆ་མཚོན་ན་ནང་བསམ་པའི་གོ་རྟོགས་ཇེ་
ཙམ་དུ་ཇེ་མཐོར་སོང་ན་ཕྱི་དངོས་པོ་བཀོལ་སྤྱོད་དེ་ཙམ་དུ་བྱེད་ཐུབ་པ་་་་
ཡིན་ལ་ཕྱི་དངོས་པོ་བཀོལ་སྤྱོད་ཅི་ཙམ་དུ་བྱེད་ཐུབ་ན་ཕྱི་ནང་གཉིས་གང་
ཐད་ནས་ཡར་རྒྱས་སུ་འགྲོ་ཐུབ་པ་ཡིན། ་དེའི་ཕྱིར་སློབ་གསོའི་མྱོང་བ་ཟབ་
མོ་ཞིག་རྨང་གཞིར་བཟུང་ནས་མ་འོངས་པའི་མདུན་ལམ་དམ་འཛིན་བྱེད་
དགོས། སློབ་གསོ་ནི་ཆོས་ལུགས་སློབ་གསོ་དང་འཇིག་རྟེན་སློབ་གསོ་གཉིས་
ཡིན་ལ་དེ་ཡང་ང་ཚོའི་མི་རིགས་ནི་སྔོན་ནས་ད་བར་དུ་ཆོས་ས་དདད་བྱེད་
མཁན་མི་རིགས་དག་གི་གྲས་སུ་གཏོག་པའི་རྒྱུ་མཚན་གྱིས་ཆོས་ལུགས་སློབ་
གསོ་ཐོག་མར་མྱོང་དགོས་པ་བཤད་མ་དགོས། དེའི་ཕྱིར་ནང་བསྟན་ཆོས་་་་
ལུགས་ཀྱི་རིན་ཐང་ངོ་མ་ཞིག་རྒྱ་ཁྱབ་རོང་འབྲོག་མང་ཚོགས་དང་གསར་་་
བྱུང་རྩོམ་པ་པོ་འགའ་ཞིག་ལ་ངོ་སྤྲོད་ཀྱི་ཚུལ་དུ་སྨྲ་བ་ལ། །མདོ་ལས། ཆོས་ནི་
167

ཤེས་བྱ་ལམ་དང་ནི། །མྱ་ངན་འདས་པ་འདས་མ་བྱས། །ཅེས་སོགས་སྒྲ་ཐོག་་
ས་བཅུ་ཙམ་ཡོད་པ་ལས་འདི་ནི་དམ་སྒྲ་ཐོག་པའི་ཆོས་དེ་ཡིན་ནོ། དེ་ཡང་་་
བཅོམ་ལྡན་འདས་ཀྱིས་མདོ་ལས། །འདུས་བྱས་ཐམས་ཅད་མི་རྟག་གོ། །ཟག་
བཅས་ཐམས་ཅད་སྡུག་བསྔལ་ལོ། །ཆོས་ཐམས་ཅད་སྟོང་ཞིང་བདག་མེད་་་་
པའོ། །མྱ་ངན་ལས་འདས་པ་ཞི་བའོ། །ཞེས་གསུངས་བའི་དོན་དེའི་ནང་་་་
བསྟན་ཆོས་ལུགས་ཀྱི་ངོ་བོ་ངོ་མ་དེ་སྣ་མི་འདྲ་བའི་ཆོས་ལུགས་བརྒྱ་ཕྲག་ཁ་
ཤས་ཀྱིས་རང་གི་གོ་གནས་སྲ་བརྟན་དུ་གཏོང་ཆེད་དུ་བསྒྲུབ་བཞིན་པ་དག་
ལས་རབ་ཏུ་འདས་དེ་སྤྱི་དམངས་ལ་ཕན་པ་དང་ཤེས་བྱའི་གནས་ཚུལ་ཇི་་་
བཞིན་དུ་རྟོགས་བྱེད་ཀྱི་ཐབས་ལམ་ཉག་གཅིག་ཡིན་པ་ཡང་གསལ་བཤད་་
བྱས་ཡོད། །དེས་ན་གསར་བྱུང་སྨྱུག་ཐོག་པ་འགས་ནང་བསྟན་ཆོས་ལུགས་ལ་
ཡང་དག་པར་དད་པ་རྨོངས་དད་ཡིན་པར་སྨྲ་བ་མ་རིག་པ་ལ་སྐྱབས་བཅོལ་
བའི་ལོག་བཤད་ཁོ་ན་ལས་མ་འདས་མ་ནི་གོང་གསལ་གྱི་དོན་དེ་ཙམ་གྱིས་་
ཀྱང་མཚོན་ནུས་སོ། འོན་ཀྱང་ཨ་ལགས་དང་གྲུབ་ཆེན་ཟེར་བ་ཚོས་ཅི་བཤད་
ཚད་མ་ཉག་གཅིག་ཏུ་བརྩིས་ཏེ་རྒྱོབ་ཟེར་ན་ཨ་བའི་མགོ་དང་། རྒྱུག་ཟེར་ན་
གཤིན་རྗེའི་འཕྲངས། ཞེས་པའི་རྗེས་སུ་འཇུག་པ་ནི་ཕྱོགས་སོ་སོར་ཁྱབ་ཆེ་བ་
ཞིག་སྟེ་དཔེར་ན། ཁོ་བོའི་ཕ་ཡུལ་དུ་འང་གྲུབ་ཆེན་དང་ཨ་ལགས་ཡིན་ཟེར་
བ་རྣམས་ཀྱིས་ཅི་བཤད་ཚད་མར་བརྩིས་ནས་སེན་མགོ་རྣག་དང་སེན་རྟིང་
ཁྲག་བྱས་ནས་ཐོབ་པའི་སྒོར་མོ་ཡོད་ཚད་སྐུ་གསུང་ཐུགས་རྟེན་བཞེངས་་་་
ཆེད་དང་དགོན་པའི་རྒྱ་ཇེ་ཆེར་གཏོང་ཕྱིར་འབུལ་བཞིན་ཡོད་པའི་རང་གི་
བསམ་པར་དགེ་བ་རྒྱ་ཆེན་ཞིག་འགྲུབ་ཡོད་སྙམ་ཀིན་འདུག་མོད་དོན་དུ་་་་
གཞན་གྱིས་སྙན་གྲགས་རྒྱས་ཕྱིར་དུ་འབད་བཞིན་པའི་བྱ་བར་རྒྱབ་སྐྱོར་་་
བྱས་པ་ཙམ་ལས་དགེ་རྩ་ཡོད་མེད་ངས་བརྒྱ་གོ་གཅིག་ཆོད་ཀྱི་སྡོམ་ཚིག་
འགོད་མི་དགོས་པར་ཁྱེད་ཚོ་རང་རང་གི་བསམ་བློ་ཐོངས་དང་གོ་རྒྱུ་ཆེན་པོ་
ཡོད། དེར་མ་ཟད་ད་ཆ་ང་ཚོའི་དགེ་བ་བསྒྲུབ་ཁུལ་དུ་རློམ་བཞིན་གསོན་་་་་
168

པོའི་རིམ་གྲོར་སེང་གདུང་བསྒྲུབ་ཐབས་དང་ཕུར་བའི་བསྒྲུབ་ཐབས་གཞན་
སྲུང་མའི་བསྐང་གསོལ་སོགས་འདོན་པ་ལྟ་བུ་དང་གཤིན་པོའི་དགེ་རྩར་་་་
ཀར་གླིང་ཞི་ཁྲོ་འདོན་པའི་མཚོན། བོད་ཡུལ་མུན་པའི་གླིང་འདིའི་ས་གནས་
འགའ་ཞིག་དུ་ལབ་རྩེ་རྩིཊ་པ་བསང་ཆེན་འབུལ་བ་དུས་ཆེན་འགའ་ཞིག་གི་
ནང་དུ་དུས་མཆོད་བྱེད་པ་ཡིན་ཟེར་ནས་སེམས་ཅན་དུ་མ་དམར་གསོད་་་་
བྱས་ཏེ་ཡོན་མཆོད་གཉིས་ཀྱིས་ཤ་ཁྲག་ཡིད་ཚིམ་པ་རེ་རོལ་ཞོར་འདི་ཕྱིའི་་་
ལེགས་ཉེས་མཐའ་དག་འབད་མེད་དུ་འགྲུབ་པར་སྙམ་པ་སོགས་ནི་ནང་
བསྟན་ཆོས་ལུགས་ཀྱི་ལྟ་སྒོམ་སྤྱོད་གསུམ་གྱི་ལམ། ལས་རྒྱང་རིང་དུ་གྱུར་བའི་
ཁ་ཕྱོགས་ངན་པའི་སྣང་ཚུལ་མཚར་བོ་ཞིག་རེད་ཆོས་བསྒྲུབ་པ་ཡིན་ཟེར་་་
ཞོར་ཉམ་ཐག་སྲོག་ལྡན་འགྲོ་བའི་བདེ་སྡུག་ལ་མི་ལྟ་བར་བསད་གཏུབ་ཅི་་་
ནུས་བྱེད་པ་དང་གཞན་ཡང་ཡོན་བདག་དབུལ་ཕྱུག་ཀུན་གྱི་དཔལ་འབྱོར་
ཆུད་ཟོས་སུ་གཏོང་བའི་བྱེད་ལས་དེ་ནི་ནང་བའི་བསྟན་པ་རིན་པོ་ཆེའི་ངོ་་
བོ་དང་མཐུན་ནམ་མི་མཐུན་སྤྱིར་རྒྱུན་ལྡན་གྱིས་འཚོ་བའི་ཁྲོད་དུ་དགོན་སྡེ་
ཆེ་ཆུང་ཁག་གི་བསྒྲུབ་ཐབས་ཆེ་མ་ཆུང་གསུམ་དང་ཕྱག་ལན་སྣ་ཁ་སྣེ་མོའི་་
རིགས་འཛིན་སྐྱོང་སྤེལ་གསུམ་བྱེད་པ་དང་ལྷ་སྡེ་ཆེ་ཆུང་ཁག་གི་ལྷ་ཀླུ་གཉན་
གསུམ་མཆོད་བསྟོད་དང་མོ་རྩིས་ལུང་གསུམ་གཞི་རྩར་བསྟེན་པ་སོགས་བྱས་
ནས་ཆོས་ལུགས་ཀྱི་བྱ་འགུལ་སྤེལ་བར་རློམ་པ་ནི་ནོར་འཁྲུལ་ཚབ་ཆེན་ཞིག་
རེད། དེའི་ཕྱིར་ཆོས་བསྒྲུབས་པ་དང་ཆོས་ལ་དད་པ་སོགས་བྱེད་དགོས་ན་མ་
མཐའ་ཡང་དད་པའི་ངོ་བོ་དང་ཆོས་ཀྱི་ཁ་ཕྱོགས་སོགས་ཁོང་དུ་ཆུད་ཐབས་
བྱེད་དགོས། ད་ལྟ་རྩོད་ལྡན་སྙིགས་མ་ལྔ་བདོའི་དུས་སྐབས་སུ་སྟོན་པ་ཤཱཀྱ་
མུ་ནེ་ལྟ་བུའི་ཆོས་པ་མེད་ལ་མགོན་མེད་ཟས་སྦྱིན་ལྟ་བུའི་ཡོན་བདག་ཀྱང་་
མེད། དེའི་ཕྱིར་ཡོན་མཆོད་ཕྱོགས་སོ་སོ་ནས་མཆོད་གནས་རྣམས་ཀྱིས་ཆོས་
ལུགས་ཀྱི་དབང་ཤེད་ལ་ཁ་གཡར་ནས་ཡོན་བདག་གི་རྒྱུ་ནོར་ཧམ་ལེན་བྱེད་
མི་རུང་ལ། ཡོན་བདག་རྣམས་ཀྱིས་ཆོས་ལུགས་ཀྱི་དངོས་དོན་མ་རྟོགས་པར་
169

ཡོད་ཚད་ལྷ་ལ་འབུལ་བའི་གླེན་རྟགས་དེ་བས་ཀྱང་བྱེད་མི་རུང་། ཁོ་བོའི་་་་
རྩོམ་འདི་འབྲི་བཞིན་པའི་སྒང་ལ་ཆོས་གྲོགས་ཞིག་གི་ཁྱོད་ཀྱིས་སེང་ཕུར་་་་
སོགས་བསྒྲུབ་ཐབས་སྐོར་དང་བསང་མཆོད་ལབ་རྩེ་སོགས་དགོས་མེད་དུ་སྨྲ་
དོན་ཅི་ཞེས་ཐེ་ཚོམ་དང་བཅས་དྲིས་བྱུང་རེད་དེ་ཁོ་བོའི་ཆོས་གྲོགས་འདི་་་
གཙོ་བའི་མི་མང་ཤོས་ཤིག་གོང་གསལ་གྱི་དོན་དེར་མི་འཐད་པའི་ཚུལ་་་་་
འདུག་འདི་ལ་འདི་ལྟར་སྨྲ་བར་བྱ་སྟེ། ང་ཚོའི་འདོན་བཞིན་པའི་སེང་གདོང་
བསྒྲུབ་ཐབས་ལྟ་བུ་གཅིག་ལ་ཆ་མཚོན་ན། དང་བོ་སྐྱབས་སེམས་ནས་སྤྱན་
འདྲེན་མཆོད་འབུལ་སོགས་ཡན་ལག་བདུན་པ་དང་དེ་ནས་བཟླས་སྔག་
འདོན་པའི་བར་དུ་ཐེག་ཆེན་མདོ་སྔག་གཉིས་ལས་སྔག་གྱི་ཐེག་པ་འོག་མ་་་
འགའ་ཞིག་གི་ཉམས་སུ་ལེན་ཚུལ་དང་མཚུངས་ལ་ད་དོང་རང་ཉིད་ལྷ་རུ་་་
གསལ་དགོས་པའི་ཐབས་ལམ་ཡང་ཤིན་དུ་མང་བའི་ཕྱོགས་སུ་གནས། དེ་་་
མིན་ཀར་གླིང་ཞི་ཁྲོ་ལྟ་བུར་ཆ་མཚོན་ན། བསྐྱེད་རྫོགས་གཉིས་ཀྱི་གདེང་དང་
ལྡན་དགོས་པར་མ་ཟད་ཐེག་ཆེན་སྔག་གྱི་ལམ་གོང་མའི་རྩིས་ཟིན་དགོས་ད་
དུང་གཤིན་པོའི་རྗེས་སུ་འདོན་ན་གཤིན་པོ་དེ་འགྲོ་བ་རིགས་དྲུག་གང་ལ་་
ཡང་འཁྱམས་མི་བཅུག་པར་ཐར་བའི་ས་ལ་སྔགས་དང་ཏིང་འཛིན་གྱི་ནུས་
ལ་བསྟེན་ནས་སྤར་ཐབས་བྱེད་དགོས་དེས་ན་ང་ཚོ་རང་རང་འཁོར་བ་་་
ལས་མ་ཐར་བཞིན་གཞན་ཐར་བར་འགོད་པའི་ནུས་པ་ཡོད་དམ་མེད་འདི་
ལྟར་བསམ་བློ་བཏང་ན་ད་གཟོད་ད་ཚོའི་གོ་བ་དངོས་མ་ཞིག་ལོན་མི་ཡོང་་
ངམ། བསང་ཆེན་འབུལ་བ་དང་ལབ་རྩེ་རྩིག་པར་ཆ་མཚོན་ན་དགྲ་བླའི་ངོ་་
སོ་བསྟོད་ཐབས་དང་གཞི་བདག་བཙན་པོ་མགུ་ཐབས་གཞན་རྟ་རྒྱུག་མདའ་
འཕེན་དང་གླུ་ལེན་གར་རྩེ་སོགས་སྲོལ་རྒྱུན་ལྟར་དུ་ཡོད་པའི་བྱ་བ་ཙམ་ལས་
དགོས་མཁོ་ཅི་ཞིག་འདུག །འདི་དག་ལས་རྟ་རྒྱུག་ལྟ་བུར་མཚོན་ན་ཉམ་ཆུང་
དུད་འགྲོའི་རིགས་རྩེད་སྤྱད་བྱས་པ་ཁོ་ན་མ་གཏོག་དོན་ཅི་ཞིག་མཚོན་ཐུབ་
འདིའི་རིགས་ལ་དགའ་ཞེན་ཆེ་བའི་མི་དང་ཡང་ན་ཆོས་པ་ཞིག་ལ་བསང་་
170

མཆོད་འབུལ་བ་སོགས་ལ་དགོས་པ་ཆེ་འབྲིང་ཆུང་གསུམ་ཅི་ལྟ་བུ་ཞིག་ཡོད་
ཅེས་དྲིས་ཟིན་པའི་དབང་དུ་བཏང་ན། ཁོ་ཚོའི་སྔར་མེས་པོ་གོང་མའི་རིང་་
ལ་དར་ཁྱབ་ཆེ་བའི་སྲོལ་བཟང་ཡིན་ཚུལ་འདི་ཕྱིའི་བདེ་སྐྱིད་འབྱུང་བའི་་་་
གཞི་རྩ་ཡིན་ཚུལ་སོགས་ལབ་ཞོར་དགའ་ཀྲོག་ཀྲོག་བྱེད་པར་འདུག་མོད་
གནས་ལུགས་ལྟར་བཤད་ན་བྱེད་སྒོ་འདིའི་ནང་བསྟན་ཆོས་ལུགས་ཀྱིས་ལྟ་
སྒོམ་སྤྱོད་གསུམ་གྱི་ཆ་དང་བོད་ཆེན་པོའི་སྲིད་འབྱོར་རིག་གསུམ་གྱི་ཆ་
སོགས་གང་ལ་ཡང་ཕན་ཐོག་ཅི་ཞིག་འབྱུང་སྟེ་ཐ་ན་མཚོན་བྱེད་ཙམ་དུ་
འཇོག་མི་རུང་བ་མངོན་གསལ་མ་རེད་དམ། དེའི་ཕྱིར་ཁོ་བོའི་གོང་དུ་བཤད་
ཟིན་པའི་དོན་དེ་རིགས་ལ། གལ་བོ་ཆེ་ནན་ཏན་དང་། །དམ་པའི་ཆོས་བརྒྱ་
ཚར་གྱི། །དཔེ་ལྟར་བསྐྱར་ཟློས་ཞིག་དང་ལྷན་དུ་ཁ་སྐོང་ཞིག་ཀྱང་བྱས་ཡོད་
པའི་ཁྱེད་རྣམས་པའི་བསམ་བློ་རེ་གཏོང་དགོས་པའི་རེ་བ་ཞུ། །མཐར་འདི་་
ཙམ་ཀྱིས་འཐུས་པར་བྱས་ནས་འཇིག་རྟེན་སློབ་གསོའི་སྐོར་རག་ཙམ་ཞིག་
གླེང་ཁུལ་དུ་བྱའོ། །དེ་ཡང་སུམ་ཉིས་ས་ཡི་ཁྱོན་ལ་ཞབས་རྗེས་དང་ཕྱག་རྗེས་
འགོད་མྱོང་བའི་མེས་དཔོན་གོང་མ་རྣམས་དང་མི་རིགས་ཧྲིལ་བོའི་ལས་
དོན་ལ་བཅོས་བསྒྱུར་དང་དག་ཐེར་བྱེད་པའི་གསར་བྱུང་མཁས་པ་རྣམས་་
སོགས་ལ་རྗེས་སུ་ཡི་རང་དང་བཀའ་དྲིན་ཆེ་ཞུ་བ་ལས་གཞན་ཁོང་ཚོའི་བྱེད་
ཕྱོགས་དང་ཐབས་ལམ་དེ་དང་དུ་བླང་ནས་ད་ལྟའི་རྗེས་ལུས་ཀྱི་མི་རིགས་་་
འདིའི་ལས་དབང་ལ་བཅོས་བསྒྱུར་དང་བསམ་བློ་ལ་སྣེ་ཁྲིད་བྱེད་པ་ནི་བླ་་་
དཔོན་རྣམས་པའི་ཐོབ་སྤྲད་པ་དང་མང་ཚོགས་རྣམས་ཀྱིས་འདེམ་ཤོག་
འཕངས་བ་ལྟ་བུ་ཞིག་མ་ཡིན་པར་དུས་རབས་དཀར་བོ་འདིའི་སྤྲད་པའི་་་
འོས་འགན་ཉག་གཅིག་ཡིན། དེས་ན་ད་སྐབས་ཀྱི་ཆོས་པ་ཕལ་མོ་ཆེ་ཞིག་གི་
འདོད་ཚུལ་དང་བཤད་ཚུལ་ལྟར་ན་ཆོས་ལུགས་དང་ཚན་རིག་ཁ་འབྲལ་མི་
རུང་བ་དང་ཟུང་འབྲེལ་ཡིན་པའི་སྐོར་འབའ་ཞིག་གླེང་བཞིན་འདུག་འདིའི་
ཐད་ནས་ངའི་བསམ་ཚུལ་ལྟར་ན་སྤྱིར་ཁྱེད་རྣམས་པའི་ནང་བསྟན་ཆོས་་་་
171

ལུགས་ཀྱི་རིན་ཐང་རྟོགས་ཡོད་པ་ཧ་ཀྱང་བཟང་ཚོད་རེད། ཡིན་ན་ཡང་་་་་
བོད་ཀྱི་མཁས་དབང་བགྲངས་ལས་འདས་པ་དུ་མའི་ནང་བསྟན་ཆོས་ལུགས་
ཀྱི་རིན་ཐང་ཕན་ནུས་བྱེད་ལས་ངོ་བོ་སོགས་ཕྱོགས་སོ་སོ་ནས་ངོ་སྤྲོད་དང་
བརྒྱུད་སྒྲོགས་བྱས་ཡོད་པ་དེ་ལས་གཞན་ང་ཚོའི་འཚོ་གནས་འཕེལ་རྒྱས་ཀྱི་
ཕྱོགས་ལ་ཡང་ཆོས་ལུགས་མེད་མི་རུང་བར་སྒྲོགས་པ་འདི་ནི་ངོ་ཚ་བ་དང་
ཞེ་མེར་བ་ཞིག་མ་རེད་དམ། དེའི་རྒྱུ་མཚན་སྤྱི་ཚོགས་ཀྱི་ཆོས་ལུགས་ལ་་་་་
ཤུགས་རྐྱེན་ཐེབ་པ་མ་ཡིན་པར་ཆོས་ལུགས་ཀྱི་སྤྱི་ཚོགས་ཟ་བཞིན་པ་ལྟ་བུར་
སྣང་བ་འདི་ནི་ཆོས་ལུགས་པ་རྣམས་ཀྱིས་ཆོས་ལ་ཁ་གཡར་ཏེ་མང་ཚོགས་ལ་
མགོ་སྐོར་དང་ལྷ་སྡེ་ལ་དབང་བསྒྱུར་བྱེད་པའི་བསམ་བློར་བརྟེན་ནས་བྱུང་
བའི་དོན་ཞིག་ཡིན། དེ་མིན་ཁོང་རྣམས་པ་ཆོས་པ་རྣལ་མ་ཞིག་ཡིན་ན་ཆོས་
ལ་བརྟེན་ནས་འཇིག་རྟེན་བསྒྲུབས་པའི་ངང་ཚུལ་དེ་དང་དུ་ལེན་མི་སྲིད་
ལྷག་པར་དུ་འཇིག་རྟེན་གྱི་འདོད་ཡོན་མ་སྤང་བར་ཆོས་བསྒྲུབས་ཚུལ་ཞིག་
སྟོན་པ་རིན་པོ་ཆེ་མཆོག་གིས་ཀྱང་དང་ལེན་བྱེད་མ་མྱོང་བ་ནི་འཁོར་ལོའི་་
བསྒྱུར་བའི་རྒྱལ་ས་བསྐྱུར་ནས་དབེན་རི་ལ་བྱོན་པའི་མཛད་རྣམས་ལྟར་རོ།
མདོ་ལས། ཁྱེད་ལ་ཆུང་མ་བུ་དང་བུ་མོ་མེད། །བྲན་ཕོ་བྲན་མོ་མེད་ཀྱང་
དབང་ཕྱུགས་མེད། །ཁྱིམ་དང་གཉེན་གྱི་ཚོགས་ཀྱང་ཡོད་མ་ཡིན། །རབ་ཏུ་་་་
བྱུང་ནས་རྩོད་པར་མ་བྱེད་ཅིག །ཅེས་གསུངས་བའི་དགོང་དོན་ལྟར་བསོམ་
བློ་བཏང་ན་འཇིག་རྟེན་བསྒྲུབ་མཁན་གྱི་གང་ཟག་སུས་ཀྱང་ཆོས་འདི་ལྟར་
བསྒྲུབ་པའི་སྐབས་དང་གནས་མེད་ལ། ཡང་གོང་གསལ་ཐེག་པ་འོག་མའི་་་
ཉམས་ལེན་བྱེད་ལུགས་དེ་ལྟ་ན་ཐེག་པ་འབྲིང་དང་ཆེན་པོར་དེ་བས་ཀྱང་་་
གཏིང་ཟབ་པ་རྒྱ་ཆེ་བ་གྲངས་མང་བའི་ཚུལ་དུ་ཡོད་པའི་ཆོས་ཀྱི་ལམ་དེ་ལ་
གནས་པའི་དམ་པའམ་འཕགས་པའི་སྐྱེས་བུ་སུ་ཞིག་གིས་ཆོས་འཇིག་རྟེན་་
བསྒྲུབ་བྱེད་ཀྱི་ལག་ཆ་དང་འཇིག་རྟེན་ཆོས་བསྒྲུབས་པའི་གནས་གཞི་བྱེད་་
སྲིད་མི་ལ་རས་པ་ནི་རབ་བྱུང་དང་པོའི་ལྕགས་འབྲུག་ལོར་འཚར་ལོང་བྱུང་
172

བའི་བོད་ཀྱི་ཆོས་པ་ངོ་མ་ཞིག་ཡིན་ཁོང་གི་སྐུ་ཚེ་གང་བོར་དཀའ་སྤྱད་ཅི་་་་
འདྲ་ཞིག་བྱས་ཡོད་པ་མགུར་གླུ་དག་ལས་གསལ་བོར་མཚོན་ཐུབ། ཆོས་དང་
འཇིག་རྟེན་ཐ་དད་དུ་ཡོད་པའི་གནས་ལུགས་འདི་ཁོང་གི་ལྟ་བའི་བཞེད་་་་
དགོང་མཐར་ཐུག་པ་རེད་སྤྱིར་བདེན་རྫུན་གཉིས་ཀྱི་རྐྱ་འཐབ་པ་ལ་བརྟེན་
ནས་ཡང་ན་ངོ་མ་འམ་ཡང་ན་རྫུན་མ་སྟེ་གང་རུང་གི་ཕྱོགས་སུ་ལྷུང་བ་ནི་་་
འཇིག་རྟེན་གྱི་གཤིས་སུ་གནས་པའི་དོན་ཡིན་དེའི་ཕྱིར་རྗེ་བཙུན་ཆེན་པོའི་
མཐར་ཐུག་གི་ཕན་འབྲས་འབྱུང་བའི་གཞི་རྩ་ཡང་གོང་གསལ་གྱི་དོན་འདི་
ཡིན་ལ་ནང་བསྟན་ཆོས་ལུགས་ཀྱི་ངོ་བོ་ཐུན་མོང་མ་ཡིན་པ་མཚོན་བྱེད་ཀྱི་
གནད་འགག་ཀྱང་འདི་ལ་ཐུག་ཡོད། དེ་ལྟ་བུའི་རྒྱུ་མཚན་དུ་མའི་དབང་གིས་
ནང་བསྟན་ཆོས་ལུགས་འཇིག་རྟེན་པའི་འཚོ་གནས་ཀྱི་ཐད་དུ་དགོས་མེད་་
ཡིན་པ་ཁ་གསལ་ལག་གསལ་གྱི་དོན་དངོས་སྣང་ཚུལ་ཏེ་འཇིག་རྟེན་པ་
རྣམས་ནི་འཇིག་རྟེན་རྐྱང་རྐྱང་བསྒྲུབ་མཁན་ཞིག་ཡིན་ན་ད་གཟོད་འཚོ་བ་
དོན་སྙིང་ཅན་ཞིག་རོལ་ཐུབ་ངེས་ཡིན། འདི་ལྟར་བཤད་པའི་མཇུག་ཐོགས་
སུ་མི་གང་མང་ཞིག་གི་བསམ་པར་འོ་ན་མེས་དཔོན་རྣམས་གསུམ་སོགས་་་་
རྒྱལ་ཆེན་གོང་མ་དག་གི་སྐུ་རིང་ལ་ཆོས་འཇིག་རྟེན་མཉམ་འབྲེལ་བྱས་པ་མ་
ཡིན་ནམ་སྙམ་པའི་དོག་པ་འཆོར་སྲིད་ཡིན་ན་ཡང་སྐབས་དེའི་ཆབ་སྲིད་ལ་
དབང་བསྒྱུར་བྱེད་མཁན་གྱི་མི་སྣ་ཚོར་མཚོན་ན་ཆོས་ཉམས་སུ་ལེན་པའི་་་
ཆོས་པ་རྐྱང་མ་ཞིག་གཏན་ནས་མ་ཡིན་པར་བོད་ཆེན་མོའི་སྲིད་འབྱོར་རིག་
གསུམ་གྱི་ལས་དོན་བསམ་པའི་མི་བུ་ཕལ་བ་འབའ་ཞིག་ཡིན་ཁོང་ཚོའི་་
ཐུགས་རྒྱུད་དང་མོས་པ་བྱེད་ལས་སོགས་ཀྱི་ཆ་ནས་ལྷ་འདྲེ་གང་རུང་གི་སྤྲུལ་
བར་ཁ་ཚོན་བཅད་པ་མ་གཏོག་དོན་ངོ་མའི་སྟེང་ནས་ཁོ་ཚོ་ཡང་སྨྲ་ཤེས་་་་་
དོན་གོ་མིའི་རིགས་སུ་གནས་པ་ཞིག་ལས་གཞན་མ་ཡིན་པ་ད་ལྟ་ཡང་ང་་
ཚོའི་སྤྱོད་པ་མི་བཟང་བ་དང་བསམ་པ་ངན་པར་གནས་པ་ཚོ་ལ་འདྲེ་འདྲེ་་
མོའི་ཐ་སྙད་འདོགས་པ་དང་དེ་ལས་ལྡོག་པའི་རིགས་སུ་ཕྱོགས་ཡོད་པ་་་་༌་
173

རྣམས་ལ་ལྷ་ལྷ་མོའི་ཐ་སྙད་སྦྱོར་བར་བྱེད་པའི་དོན་འདི་ལ་བརྟེན་ནས་རྗེས་
སུ་དཔོག་ཐུབ། དེའི་ཕྱིར་ཁོ་བ་ཚོའི་ཆོས་ལ་ཆོས་ཀྱི་རིན་ཐང་ཡོད་པའི་ཆ་་་་
ནས་ལྷ་ཆོས་ཀྱི་ཁྲིམ་སྲོལ་གཙོ་བོར་བཤད་ཡོད་ལ་འཇིག་རྟེན་ལ་འཇིག་རྟེན་
གྱི་རིན་ཐང་ཡོད་པའི་ཆ་ནས་མི་ཆོས་ཀྱི་ཁྲིམ་སྲོལ་གཙོ་བོར་བཤད་ཡོད།
ཁོང་ཚོ་ནི་ཆོས་ལུགས་ལ་བརྟེན་ནས་འཇིག་རྟེན་དབང་དུ་བསྒྱུར་མཁན་
ཞིག་མིན་ལ་མཆོག་གསུམ་སྐྱབས་སུ་འཛིན་པའི་ནང་བའི་ཡོན་བདག་གི་་་་
ཚུལ་དུ་བཞུགས་ཡོད་པ་ཞིག་ཡིན། འོན་ཀྱང་ཁོ་ཚོའི་དུས་དེར་ཆོས་སྲིད་ཟུང་
འབྲེལ་གྱི་རྩ་བའི་ཆ་རྐྱེན་གྲུབ་ཡོད་པ་མཁས་དབང་དུང་དཀར་ཚང་གིས་
ཆོས་སྲིད་ཟུང་འབྲེལ་གྱི་སྐོར་བཤད་པ་ཞེས་བར་ཧ་ཀྱང་གསལ་ལ་ལྷ་ཆོས་མི་
ཆོས་གཉིས་ལས་ལྷ་ཆོས་གཙོ་བོར་བྱེད་པའང་མ་ཎི་བཀའ་འབུམ་དང་
བཀའ་ཐང་ཤེལ་བྲག་མ་ཕྱིས་སུ་བྱུང་བའི་ཆོས་འབྱུང་འགའ་སོགས་སུ་ཞིབ་
མོར་བྲིས་འདུག་དེའི་རྐྱེན་གྱིས་ང་ཅག་བོད་པ་རྣམས་འཇིག་རྟེན་སྐྱོང་་་
མཁན་ཞིག་དང་གཏན་ནས་མི་འདྲ་ལ་རྩ་བའི་གནད་གཅིག་ཙམ་ཞིག་ཀྱང་
རྟོགས་མི་འདུག་ཅེས་བཤད་ཆོག་དེའི་ཕྱིར་ང་ཚོའི་ད་ནས་བཟུང་འཇིག་་་་
རྟེན་ཕྱོགས་ཀྱི་ཤེས་བྱར་དོ་སྣང་དང་སློབ་སྦྱོང་བྱེད་པ་ཆོས་ལུགས་ཕྱོགས་ཀྱི་
བྱ་འགུལ་ཇེ་ཉུང་དུ་གཏོང་བ་སོགས་བྱས་ན་འཚོ་བ་རོལ་བར་ཕན་ཐོག་་
འབྱུང་སྲིད་སྙམ། འདི་ནས་ངེས་པར་དུ་བཤད་དགོས་པ་ཞིག་ལ་ ངས་ནི་
དུས་ནམ་ཡང་ཁྱེད་ཚོ་ལ་ཆོས་ཡང་དག་མ་ཡིན་ཞེས་བཤད་མ་མྱོང་ལ་བཤད་
ཀྱང་མི་སྲིད་གལ་ཏེ་བཤད་ནའང་རང་ཉིད་ཀྱི་རྨོང་རྟགས་ཕྱིར་བསྟན་པ་ཁོ་
ན་ཡིན། འོན་ཀྱང་ཆོས་འཇིག་རྟེན་གཉིས་ནི་མེ་ཆུ་ནང་བཞིན་འགལ་བར་་་
གྲུབ་ཕྱིར་དེ་ཐ་དད་དུ་བསྒྲུབས་དགོས་ཞེས་བཤད་པ་དག་ཁོ་བོས་དུས་ནམ་
དུ་ཡང་ནོར་འཁྲུལ་ཞིག་ཏུ་མི་བསམ་ལ་མ་འོངས་བ་ནའང་ཡང་ནས་ཡང་དུ་
བརྗོད་པར་འདོད་དོ།།
174

བདེན་གཏམ་པད་དཀར་ཆུན་པོ།
སེམས་ལྡན་གྱི་ཚེ་སྲོག་ལ་དོ་སྣང་བྱ་དགོས་པའི་སྐོར་བཤད་པ། །དེ་ཡང་
བསིལ་ལྡན་ཁ་བའི་ལྗོངས་སུ་གནས་པའི་རང་རེ་བོད་མི་རིགས་ལ་མཚོན་ན་
འཚེ་མེད་གཞན་ཕན་གྱིས་བྱེད་ལས་ལ་གོམས་ཡོད་པ་ཞིག་དུ་ཀུན་གྱིས་སྨྲ་་་
བཞིན་ཡོད། ཡིན་ན་ཡང་ད་ལྟ་དེ་ལས་ལྡོག་ཏེ་འགྲོ་བ་སེམས་ལྡན་གྱི་ཚེ་སྲོག་
ལ་རྒོལ་བ་རྩོམ་པའི་བྱ་ངན་དེ་ས་ཁྱབ་རྡོ་ཁྱབ་ཏུ་འགྲོ་བཞིན་ཡོད་པར་མ་་་་
ཟད་ལྕེའི་བྲོ་བ་མངར་མོ་ཙམ་མྱང་བའི་ཕྱིར་དུ་ཉམ་ཆུང་དབུགས་ལྡན་ནོར་
ལུག་ཁྲི་ཁྲི་འབུམ་འབུམ་གྱིས་ཚེ་སྲོག་ལ་གནོད་འཚེ་གཏོང་ཀིན་འདུག །འདི་
ནི་ཆོས་ཕྱོགས་ནས་བཤད་ན། སྲོག་ལྡན་གྱི་འགྲོ་བ་ཀུན་ཕ་མར་མ་གྱུར་བ་་་་
མེད་པ་དང་། སྲོག་གཅོད་གོང་ན་སྡིག་གཞན་མེད་ཚུལ། སྟོན་པའི་བཀའ་་་་
བསྩལ་བ། དེ་དང་འགལ་བའི་སྤྱོད་ངན་ཞིག་ཡིན་ལ། འཇིག་རྟེན་གྱི་ཕྱོགས་་་
ནས་བཤད་ན། རང་དོན་ཁོ་ནའི་ཆེད་དུ་གཞན་ལ་གནོད་པ་བྱེད་པའི་རིགས་
ལ་ང་ཚོའི་འདྲེ་དང་སྤྱང་ཀི་ཞེས་པའི་ཐ་སྙད་ངན་པ་འདོག་པར་མ་ཟད་་་་
འཇིགས་རུང་གི་གནས་སུ་འཛིན་པར་བྱེད་པ་དེ་ལྟར་ང་ཚོ་རང་ཉིད་ཀྱིས་་་
ཀྱང་རང་གིས་ཆེད་དུ་གཞན་ལ་གནོད་འཚེ་བྱས་ན་མཚང་མིང་ངན་པ་་་་་
འབྱོར་བར་མ་ཟད་འཇིག་རྟེན་པའི་ལུགས་སྲོལ་དང་འགལ་བའི་སྤྱོད་ངན་་
ཞིག་ཀྱང་ཡིན་ནོ། དེའི་ཕྱིར་སྨྲ་བའི་དབང་ཕྱུག་མཁན་ཆེན་ཚུལ་ཁྲིམ་བློ་གྲོས་
མཆོག་གིས། འདིའི་སྐོར་ལ་ཐུགས་ཁུར་བྱས་པའི་གསུང་རྩོམ་གང་མང་ཡོད་
པ་རྣམས་དང་ཉམ་ཆུང་འགྲོ་བ་སེམས་ཅན་སྲོག་བསླུ་བྱས་པའི་མཛད་རྣམ་
བཟང་བོ་ལ། ང་ཚོའི་ཁ་མིག་ཡར་ལྟ་བྱས་ཏེ། གངས་ལྗོངས་བོད་ཡུལ་ལ་སྤྱོད་
175

བཟང་འདི་ཉིད་དར་སྤེལ་རྒྱ་ཆེར་གཏོང་བར་བྱེད་པ་ལ། མདོ་དབུས་ཁམས་
གསུམ་ན་གནས་པའི་བོད་པ་སྐྱ་སེར་ཕོ་མོ་ཀུན་གྱིས་ཐོག་མར་རང་ལུས་ནས་
མགོ་བརྩམ་ཏེ་བསམ་བློ་ཞིག་གཏོང་རོགས་ཞུ། དེའི་རྒྱུ་མཚན་སྟོན་པ་རིན་པོ་
ཆེའི་ཞལ་ནས། རང་གི་ལུས་ལ་དཔེ་ལོང་ལ། །གཞན་ལ་གནོད་པ་མ་བྱེད་ཅིག །
ཞེས་གསུངས་བ་ལྟར ང་ཚོ་རང་སྟེང་ནས་ཆེ་བ་མགོ་བོ་བཅད་པ་དང་འབྲིང་
བ་རྐང་ལག་བཅད་པ་ཐ་མ་ཤ་ལེབ་མོ་ཙམ་བཅད་པ་ཚུན་ཆད་བཟོད་མི་་་
ནུས་བ་ལྟར་གཞན་གྱིས་ཀྱང་བཟོད་མི་ནུས་པ་ལ་འདྲ་མཚུངས་ཡིན་འོན་་་་
ཀྱང་ང་ཚོར་མཚོན་ན་གཞན་སྲོག་གཅོད་པའི་སྐབས་སུ་འཛེམ་དོག་ཅི་ཡང་
མེད་ལ་རང་ཉིད་ཀྱིས་ཐུན་གཅིག་གི་བཀྲེས་སྐོམ་ཙམ་ཡང་བསྲན་མི་ནུས་་་
འདི་ནི་གདོང་དམར་སྲིན་པོའི་ཁྱུ་གཅིག་འཇིག་རྟེན་འདིར་མངོན་སུམ་དུ་་
སླེབ་པ་ཡིན་ལ་འདི་བཞིན་མར་ལ་སོང་ན་ཉམ་ཆུང་སེམས་ལྡན་འགྲོ་བར་་་
བདེ་སྐྱིད་ཉག་གཅིག་ཀྱང་འབྱུང་མི་ཐུབ་དེའི་ཕྱིར་ང་ཚོའི་གོང་གསལ་ལྟར་
བསམ་བློ་ཞིབ་མོ་རེ་བཏང་ན་སྤྱོད་བཟང་འདི་ཉིད་དར་སྤེལ་གཏོང་གཏོང་བ་ལ་་་
ཕན་ཐོག་འབྱུང་བར་མ་ཟད་ཞི་བདེའི་འཇིག་རྟེན་ཆེན་མོ་ཞིག་བསྐྲུན་ཐུབ་
པ་ཡང་གདོན་མི་ཟ། ད་ལྟ་ཁོ་བོས་ནན་གྱིས་བཤད་འདོད་པ་ཞིག་ནི། བོད་པ་
སྐྱ་སེར་ཕོ་མོ་སུ་ཡིན་ཀྱང་རང་རྒྱུད་ལ་བྱང་ཆུབ་སེམས་མ་སྐྱེས་པ་སྐྱེས་བར་
བྱེད་པ་དང་། སྐྱེས་པ་མི་ཉམ་པར་བྱེད་པ། མ་ཉམ་པ་གོང་འཕེལ་དུ་གཏོང་རྒྱུ།
བཅས་ནི་ཁོ་བོས་སྙིང་ཐག་པ་ནས་རེ་བ་ལན་བརྒྱར་ཞུས་པ་ཡིན། །གཉིས་པ་
བུད་མེད་ཀྱི་རིན་ཐང་ལ་དོ་སྣང་བྱ་དགོས་པའི་སྐོར་བཤད་པ། བོད་རིགས་་
བུད་མེད་ཚོའི་འདས་པའི་བྱུང་བ་དང་ད་ལྟའི་གནས་བབ་མ་འོང་བའི་
འགྱུར་ལྡོག་སོགས་གང་ལ་བསམ་ཀྱང་དོན་འདི་མི་གླེང་ག་མེད་བྱུང་། གནའ་
བོ་གདོད་མའི་སྤྱི་ཚོགས་ནས་ད་ལྟའི་དུས་རབས་འདི་ལ་མ་ཐོན་གྱི་བར་དུ་་
ང་ཚོ་སྐྱེས་པ་ཚོའི་བུད་མེད་རྣམས་ལ་མཐོང་ཆུང་དང་དམའ་འབེབ་ཁྱད་་་་
གསོད་སོགས་བྱས་པ་བགྲང་གིས་མི་ལང་། ཡིན་ན་ཡང་ད་སྐབས་དུས་རབས་
176

ཉེར་གཅིག་པའི་གཞི་དཀྱིལ་ལ་སླེབ་ཡོད་པའི་ང་ཚོའི་སྔོན་ལྟར་རྙིང་བ་ལྷ་་་
སྲོལ་དུ་སྒོམ་པའི་རྒན་པོ་སྐོར་ཞིག་དང་མ་ཤེས་གཡམ་རྒྱུག་ལ་དགའ་བའི་་་
གསར་བུ་ཁ་ཤས་ཀྱི་བྱེད་སྟང་དང་དུ་བླང་ཏེ་འདུག་རྐྱང་གང་ནས་ཡིན།
སྤྱིར་ཆོས་འཇིག་རྟེན་གང་ཐད་ནས་བཤད་ན་ཡང་། བུད་མེད་རྣམས་མེད་དུ་
མི་རུང་བར་མ་ཟད་སྐབས་ལ་ལར་ད་དོང་སྐྱེས་པ་ལས་ཀྱང་ལྷག་པའི་ཐུན་་
མིན་གྱི་ཁྱད་ཆོས་མང་དུ་མཆིས། འོན་ཀྱང་སྔོན་རབས་སྤྱི་ཚོགས་རྙིང་བའི་ལོ་
རྒྱུས་ཡིག་ཆ་འགའ་རེ་དང་། གེ་སར་སྒྲུང་གཏམ་རིང་མོ་སོགས་དཔེ་དེབ་ཁ་
ཤས་སུ་ཆུང་མ་ཁྱོ་བོའི་གོས་སྟེང་ལ་འགོམ་མི་ཆོག་པ་དང་བུད་མེད་དམག་་
ལ་ཞུགས་སྐབས་དམན་གྲས་སུ་བརྩི་བ་སྐྱེས་པའི་གོང་དུ་བུད་མེད་སྡོད་མི་་་
རུང་བ་རྒྱལ་ཁབ་དང་ཁྱིམ་ཚང་གི་བྱ་བ་གལ་ཆེན་ལ་གསང་གྲོས་བྱེད་སྐབས་
བུད་མེད་ཀྱིས་ཁ་ཡ་བྱེད་མི་ཆོག་པ་སོགས་བཀོད་ཏེ་གནས་ལུགས་མེད་པའི་
གོམ་སྲོལ་འདི་ལྟ་བུ་རྒྱུན་ཆད་མ་མྱོང་། དེ་བཞིན་དུ། ད་ལྟ་ཡང་དགོན་པར་
གནས་པའི་བུད་མེད་རབ་བྱུང་བ་ཞིག་ལ་མཚོན་ན་གྲྭ་བ་རབ་བྱུང་བ་ལས་་
དམན་པ་དང་། སྨད་བཙོང་མའི་སྐོར་ལ་ལོག་གཡེམ་བྱས་རྗེས་ད་དོང་ལྐོག་་
གསོད་བྱེད་པ། མཐོ་སྒང་གི་ཡུལ་གྲུ་ན་སྦྲ་ནག་གྲུ་བཞི་དང་ཆ་མེད་གནས་་་་་
ཡུལ་ལ་ཕུག་བསམ་བཅོལ་བའི་གཉོམ་ཆུང་བུ་མོ་འགའ་ཞིག་ལ་རང་དབང་
ཅི་ཡང་མེད་པ། སོགས་སྤྱོད་ངན་གྱིས་སྐོར་འདི་ཁྱབ་རྒྱ་ཇེ་ཆེར་འགྲོ་བཞིན་་
འདུག་དེའི་ཕྱིར་ང་ཚོའི་ཕོ་འཛོམས་མོ་འཛོམས་གྱིས་ལྟ་བ་གསར་བ་ལག་
ལེན་བྱེད་དགོས་པར་མ་ཟད་གཞན་དོན་དུ་རང་སྲོག་ཀྱང་གཏོང་ཕོད་པའི་
མ་ཡུམ་དྲིན་མོ་ཆེ་རྣམས་ལ་གོང་བཀུར་དང་དྲིན་གཟོ་བྱེད་དགོས། ད་ལྟ་་་༌་
ངས་འདི་ནས་ཡང་བསྐྱར་བཤད་འདོད་པ་ཞིག་ནི། དུས་རབས་གསར་བ་་་
འདིར་འཚར་ལོང་འབྱོང་བཞིན་པའི་རྩོམ་པ་པོ་འགའ་ཞིག་མཐོ་སྒང་ཡུལ་་
གྱི་བུ་མོ་རྣམས་དང་སྨད་བཙོང་མ་ཚོའི་ལས་དབང་ལ་འགྲེལ་བཤད་རྒྱག་་་་
པོར་དགའ་བར་མ་ཟད་འཕྱ་སྨོད་བྱེད་རྒྱུར་དེ་བས་ཀྱང་དགའ། ཁྱོད་ཚོའི་་་
177

སོམ་དང་ཁྱོད་ཚོའི་ལས་བྱ་ནི་གཞན་གྱི་བསྒྲུབ་བཞིན་པའི་ལམ་ངན་དེ་དོར་
ནས་འ ལམ་ཡང་དག་པ་ཞིག་ལ་འཇུག་པར་སྐུལ་སློང་བྱེད་རྒྱུ་དེ་ཡིན་པ་ལས་་
གཉོམ་ཆུང་བུ་མོ་འགའ་ཞིག་གི་བྱ་བ་བསྒྲུབས་སྐབས་ནོར་འཁྲུལ་ཅུང་ཙམ་
རེ་ཡོད་པ་ལ་རྒྱང་རིང་ནས་ལྟད་མོ་ལྟ་ཞོར་བླ་བཙག་དང་འཕྱ་སྨོད་བྱེད་རྒྱུ་
དེ་ག་ལ་ཡིན། ལྷག་པར་དུ་ད་ལྟའི་དུས་རབས་འདིར་ཀུན་དགའ་དོན་འགྲུབ་
འཕྲུལ་གྱིས་བུ་ཆུང་གི་དབང་ཤུགས་གང་སར་ཁྱབ་བཞིན་པའི་སྒང་ཡིན་
པའི་བུ་མོ་རྣམས་ཀྱིས་རང་ལུས་རྩེད་སྤྱད་བྱེད་པ་འདི་ཡང་ཐབས་མེད་འུ་་་
ཐུག་གིས་བྱ་བ་ཞིག་ཡིན་པ་ལས་དོན་མེད་དུ་ཀུ་རེ་རྩེ་བ་གཏན་ནས་མིན།
གནས་ལུགས་ལྟར་དྲང་བཤད་བྱས་ན། མཐོ་བ་གདུགས་ཞབས་དང་ཁྲི་ཐོག་
ན་འཁོར་བའི་བླ་དཔོན་མན་ཆད་ནས། དམའ་བ་མི་ངོ་དང་ཟས་ལྷག་ལ་རེ་
བའི་སྤྲང་བོ་ཡན་ཆད་སྒེར་གཉེར་ལས་དོན་མི་བསྒྲུབས་མཁན་ཉུང་ཤོས་ཡིན།
རྒྱུ་མཚན་དེའི་དབང་གིས་ཁོ་ཚོའི་བྱ་བར་ནོར་འཁྲུལ་ཡོད་པའི་ཆ་རྣམས་་་
རྩོམ་གྱི་བརྗོད་བྱར་བཀོད་ཏེ་འཕྱ་སྨོད་བྱེད་པ་སོགས་རྒྱབ་ཏུ་བསྐྱུར་ནས་ཁོ་
ཚོར་འཁྲུལ་མེད་ཀྱིས་མདུན་ལམ་ཞིག་བཙལ་ཏེ་རང་མི་རིགས་ཀྱི་གྲས་སུ་་་
ཚུད་ཐབས་བྱེད་རྒྱུ་ནི་ཆེས་གལ་ཆེ་བའི་བྱ་བ་ཡིན། ངས་འདི་ལྟར་བཤད་པ་
ཡང་རང་གི་དྲིན་ལྡན་ཨ་མ་རྒན་མོ་གཙོ་བྱས་པའི་གཉོམ་ཆུང་བུད་མེད་ཁ་་
ཤས་ཀྱིས་ལས་དབང་ལ་བསམ་གཞིགས་བཏང་བའི་མཇུག་འབྲས་ཀྱིས་སྐད་
ཆ་ཞིག་ཡིན་པ་ཀུན་གྱིས་ཡིད་ཆེས་བྱེད་རོགས། མཟུག་མཐར་བཤད་འདོད་
པ་ནི། དུས་རབས་ཉེར་གཅིག་པའི་དུས་བར་འདིར་བུད་མེད་རབ་བྱུང་བ་་་
དང་རྒྱུ་རྩལ་བ་ཡོན་ཏན་པ་ལས་བྱེད་པ་སོགས་འཚར་ལོང་འབྱུང་བཞིན་པ་
ནི་དགའ་འོས་པའི་དོན་བཟང་ཞིག་ཡིན་མོད་འོན་ཀྱང་ལོག་རྟོགས་དུག་་་་
གིས་གཟིར་བའི་མདོ་མེད་འཕྱོན་མ་སྐོར་ཞིག་གི་གནས་ལུགས་ཅི་ཡང་མ་་་་
ཤེས་པའི་རང་མཚང་ཕྱི་རུ་མངོན་ཏེ་རང་ཉིད་འདས་ལོག་མ་དང་གྲུབ་ཆེན་
མ་མཁའ་འགྲོ་མ་སོགས་ཡིན་པར་སྒྲོག་པ་ནི། གཅིག་ནས་ཆོས་ལུགས་ལ་རྨོང་
178

ཆ་བགོ་འདོད་པ་དང་། གཉིས་ནས་མང་ཚོགས་ལ་མགོ་སྐོར་བཏང་བ་ཡིན་་
པའི་དུས་ད་ལྟ་ནས་བཟུང་སྟེ་བྱ་ངན་དེ་རིགས་མཚམས་འཇོག་རྒྱུ་ནི་ཁོ་བོས་
སྙིང་ཐག་པ་ནས་རེ་བ་ལན་བརྒྱར་ཞུས་པ་ཡིན།།
གསུམ་པ་མཇུག་བསྡུ་བའི་གཏམ་ནི། ར་བ་གང་རི་དཀར་བོའི་བསྐོར་་
བའི་བསིལ་ལྡན་སྨན་གྱི་ཡུལ་གྲུ་འདིར་འཚར་ལོང་བྱུང་དང་འབྱུང་བཞིན་་
པའི་མདོ་དབུས་གཙང་གསུམ་གྱི་བོད་རིགས་ཕོ་མོ་རྣམས་པ། ང་ཚོའི་
དམིགས་ཡུལ་དང་ལ་རྒྱུ་ནི་མི་རིགས་ཞིག་གི་བདེ་སྡུག་དང་མེས་པོ་གོང་མའི་
ལྟ་བ་ཡིན། སྔ་མ་ལྟར་ན་དམིགས་ཡུལ་ནི། མི་རིགས་དེའི་བདེ་སྡུག་ཡིན་ཏེ་ང་
ཚོའི་མི་རིགས་འདིའི་རྗེས་ལུས་ཀྱིས་མཚང་མིང་ཁུར་ནས་སྡུག་བསྔལ་གྱི་་༌་་
ཀློངས་སུ་འཁྱམ་སྐབས་ང་ཚོའི་དམིགས་ཡུལ་འགྲུབ་མེད་འོན་ཀྱང་ནམ་ཞིག་
ང་ཚོའི་མི་རིགས་འདིའི་སྔོན་ཐོན་གྱིས་མཚན་སྙན་འཁུར་བཞིན་བདེ་སྐྱིད་་
ཀྱིས་ཞིང་ཁམས་སུ་འབྱོར་སྐབས་ད་གཟོད་ང་ཚོའི་དམིགས་ཡུལ་འགྲུབ་ཚར་
བ་ཡིན། ཕྱི་མ་ལྟར་ན། ལ་རྒྱ་ནི་མེས་པོ་གོང་མའི་ལྟ་བ་ཡིན་ཏེ། ང་ཚོའི་མི་
རིགས་འདིའི་འཚེ་མེད་ཞི་བ་ཆེན་མོའི་ལྟ་བ་རྒྱབ་ཏུ་དོར་གནོད་འཚེ་བསམ་
སྦྱོར་ངན་པའི་རང་རྒྱུད་ཁེང་བཞིན་འཛམ་གླིང་མི་རིགས་གཞན་དག་གི་་་་
གྲས་སུ་འཚང་ཐབས་བྱས་ན་ང་ཚོའི་ལ་རྒྱ་རྨོང་ནས་ཞུག་ཚོར་བ་ཡིན། འོན་
ཀྱང་ནམ་ཞིག་ང་ཚོའི་མི་རིགས་འདིའི་མེས་པོ་གོང་མའི་ལྟ་བ་དང་ལེན་བྱས་
ཏེ་དུས་རབས་གསར་བའི་བསླབ་བྱའི་འགྲོས་དང་བསྟུན་ནས་འཛམ་གླིང་ཞི་
བདེ་ཆེན་མོའི་དར་ཆ་མཁའ་ལ་བསྒྲེངས་ཐུབ་ན་ད་གཟོད་ང་ཚོའི་ལ་རྒྱ་ཟིན་
ཚར་བ་ཡིན།།
179

བླ་མ་ཞིག་ལ་མཇལ་དུ་སོང་བའི་ཚོར་སྣང་།
སྤྱི་ལོ་ཉིས་སྟོང་ཐམ་པའི་ལོའི་ཟླ་དྲུག་ཚེས་བརྒྱད་ཉིན་ང་གང་འགྲོ་་་་
བར་འདོད་པའི་དགོན་གནས་དེར་འབྱོར། བོད་ཀྱི་ཁ་དཔེར་ཡར་ཀླུངས་རི་
ཡི་འདབས་རོལ་ནས།།ཡར་ལྷ་ཤམ་པོར་གནས་བསྟོད་དགོས། །ཟེར་བ་ལྟར།
ང་ཡང་དགོན་བདག་བླ་མར་མཇལ་དུ་སོང་། ཐོག་མར་གཟིམ་ཁང་སྒོར
འབྱོར་སྐབས《 ཤམ་བྷ་ལ་རིག་ལྡན་དྲག་པོའི་ཞིང》་ཞེས་པའི་ཡིག་འབྲི་
འགའ་མངོན་བྱུང་། ངས་མི་ཡུལ་གྱི་བླ་མ་ཚོ་ལྐོག་གྱུར་ལ་འདི་འདྲ་ཞིག །
དགའ་བ་འམ་ཡང་ན་འདི་འདྲའི་གུས་བཀུར་བྱེད་དོན་ཅི་ཡིན་སྙམ་བཞིན་
སྒོ་ནང་དུ་འཛུལ། ཆེ་ཆུང་ཚད་དང་ལྡན་པའི་ར་སྐོར་དེ་རུ་རྒྱབ་ཀྱི་ལ་བའི་ཁ་
དོག་དང་ནང་གི་བསམ་པའི་འཆར་སྒོ་མི་གཅིག་པའི་མཇལ་བ་མང་བོ་སྤྲིན་
ལྟར་འཐིབས་ཤིང་རླུང་ལྟར་འཚུབ་འདུག །པདྨ་འོད་འབར་གྱི་རྣམ་ཐར་ལས།
དེད་དཔོན་ནོར་བུ་བཟང་པོའི་ལྕག་མཁར་སྒོ་མེད་ནང་གི་མི་དག་མཐོང་་་
ནས་ཡ་མཚན་པ་ལྟར་ང་ཡང་ངོ་མ་ཡ་མཚར་སོང་། དེ་ཡང་ལ་ལའི་བརྐྱངས་
ཕྱག་འཚལ་ཞོར་གསོལ་བ་གྲངས་མེད་འདེབས་ཤིང་སྐྱིད་སྡུག་ཡོད་ཚད་བླ་་
མ་མཁྱེན་ཞེས་མགོ་བོ་སྨད་དེ་རེ་སྒུག་བྱེད། ལ་ལ་ནད་ཀྱི་མནར་ཞིང་ངོ་་
གདོང་སྐྱ་ཐག་གེར་སྣང་ན་ཡང་ལུད་པ་འཕེན་ཞོར་རེ་སྒུག་བྱེད། ལ་ལ་ལྟོག་
སྐོམ་གྱི་མནར་ཏེ་མཆིལ་མ་མིད་ཞོར་རེ་སྒུག་བྱེད། དོན་དངོས་སུ་ཁོ་ཚོའི་བླ་
མའི་ཞལ་མཇལ་པར་རེ་སྒུག་བྱེད་པ་མ་ཡིན་ནམ། གནས་ཚུལ་དེ་དག་མཐོང་
རྗེས་ང་ཡིད་སྐྱོ་ལ་ཁྲོ་སྡང་བ་ཞིག་ཏུ་གྱུར། ཡིན་གཅིག་མིན་གཉིས་ཁོ་མཇལ་
དཀའ་བའི་བླ་མ་དེར་མཇལ་ཐབས་བྱེད་དགོས་སྙམ་སྐབས། ཁྱོད་བླ་མར་་་
མཇལ་དུ་ཤོག་ཅེས་བོས་བྱུང་བས་ངས་ཀྱང་ཉིན་མོ་བདེ་ལེགས་ཀྱི་མཇལ་་་་
དར་ཆུང་ཆུང་ཞིག་ལག་ཏུ་ཐོག་ནས་བླ་མའི་མདུན་དུ་ཕྱིན་སྐྲག་སྣང་གིས་་་
180

དེད་པ་འམ་གང་ལྟར་རྒྱུ་མཚན་ཅི་ཡིན་ད་མ་མ་ཤེས་མོད་བསམ་དབང་མེད་པར་
ཕྱུག་འགའ་འཚལ་ཏེ་ཁམ་བདེ་ཞུས། བོད་མི་ཞིག་ཡིན་ཕྱིན་བླ་མའི་མདུན་དུ་
ཐོག་མར་འབྱོར་མ་ཐག་ཞལ་ངོ་ལ་ཞིབ་ལྟ་བྱེད་མི་ཕོད་པ་ཆོས་ཉིད་ཞིག་་་་
གམ་ཡང་ན་བགས་ཆགས་ཤིག་ཡིན་ཡ་ཡང་སྲིད། དེའི་དབང་གིས་ངས་ཀྱང་་་་
ཐོག་མར་ཁོང་གི་ཞལ་ངོ་ལ་ལྟ་མ་ཕོད་པར་མགོ་བོ་སྨད་དེ་བསྡད། གསུངས་
སྐད་ཞན་པའི་བླ་མའི་གནས་ཚུལ་མང་བོ་ཞིག་དྲིས་བྱུང་། སྐབས་དེར་ངས་་
ཁོང་ཉིད་ཀྱི་ཞལ་ལ་ལྟ་ཐུབ་པར་གྱུར། ཨེ་མ་ཧོ།ད་ནི་ངོ་མ་འཆུགས་སོང་ངས་
ཁོ་ལ་ཕྱག་འཚལ་བ་འཆུགས་སོང་མ་གཞིར་ཁོ་ནི་རྒན་པོ་ཞིག་རེད། སྐུ་སྟོད་
དམ་ཁོག་སྟོད་ལ་ཕྱི་རྒྱལ་གྱི་ཐོན་རྫས་ཤིག་ལོས་ཡིན་སྙམ་པའི་ཚི་ལེན་ཁྲ་བོ་
ཞིག་མནབ་པ་འམ་གྱོན་ཡོད་པ་དང་། སྐུ་སྨད་དམ་ཁོག་སྨད་ལ་རྐང་སྣམ་་་་
སྔོན་པོ་ཤ་འབྱར་མ་ཞིག་མནབ་པ་འམ་གྱོན་འདུག་པས་སོ། ང་ལ་ཚོར་སྣང་
འདྲ་མིན་སྣ་ཚོགས་སྐྱེ་སྐབས་སུ་བླ་མ་ཡིན་པར་གྲགས་པ་དེའི་སླར་ཡང་སྤྱོད་
འཇུག་ཐོས་ཨེ་མྱོང་།ཞེས་དྲིས་བྱུང་།ངས་མྱོང་།ཞེས་ལན་བཏབ་མ་ཐག །ཁོང་
གིས་ཆོས་ཐམས་ཅད་ཀྱི་རྩ་བ་བྱང་ཆུབ་ཀྱི་སེམས་ཡིན་དོན་ཅི་རེད་ཅེས་་་་
གསུངས་བ་དང་། ཡང་ཨ་ལ་ཀུ་རེ་ཡིན། ཁྱོད་དཔེ་ཆར་གཟིགས་མྱོང་མཁན་་་
ཞིག་ཡིན་པར་བཤད་ཀིན་འདུག་ཕྱིར་དེ་འདྲ་ཞིག་ལོས་ཤེས་གསུངས། ངས་
དེ་འདྲ་ཞིག་འདྲི་དོན་ཅི་ཡིན་སྙམ་སྐབས་བླ་རྒན་ཞིག་ཐོན་ཏེ་བླ་མ་རིན་པོ་
ཆེ་ལགས། སྨན་སྦྱིན་གཏོང་ཚོད་སླེབ་བྱུང་ཞེས་ཡར་ཞུ་བྱས། བར་དེར་ད་ཅི་་
ར་སྐོར་དུ་ཡོད་པ་རྣམས་གཅིག་རྗེས་གཉིས་མཐུད་དུ་མཇལ་དར་འབུལ་དུ་
ཐོན་ལ་བླ་མ་མཆོག་གིས་ཁོ་ཚོར་སྨན་དང་སྒོར་མོ་སོགས་གྲངས་མེད་པ་དུ་་
མ་སྦྱིན་སོང་བར་མ་ཟད་ཟས་གོས་འང་མང་བོ་ཞིག་སྦྱིན་པ་བཏང་། ད་དུང་
ནང་འཁོར་དགེ་སློང་རྒན་པ་ཞིག་གིས་བཤད་པ་ལྟར་ན། ལོ་རེར་བདག་ཅག་
གི་སྟོན་པ་མཚུངས་བ་མེད་པ་མཉམ་མེད་ཟས་གཙང་སྲས་པོའི་འཁྲུངས་།
སྐར་སོགས་དུས་ཆེན་གྱི་ཉིན་མོར་རྒྱུན་དུ་ཕྱོགས་སོ་སོར་ཕེབ་སྟེ་སྲོག་ལྡན་གྱི་
181

སྐྱེ་འགྲོ་ཁྲི་འབུམ་མང་བོ་སྲོག་ཉེན་ལས་སྐྱོབ་པའི་མཛད་པ་སྐྱོང་བཞིན་
འདུག་ཟེར། མཐོང་ཐོས་དེ་དག་ལ་རྐྱེན་བྱས་ཏེ་རང་ཉིད་ཀྱི་དེ་སྔོན་ཁོང་ལ་
དེ་འདྲའི་ལྟ་ཚུལ་ཞིག་བཅང་བའི་ཆ་ལ་ནོང་འགྱོད་དང་། ད་ལྟ་མིག་མདུན་
དུ་ལྷག་པའི་སྐྱེས་བུ་འདི་ནི་ཕྱི་སྨྱོན་པའི་བདག་ཉིད་ཅན་དང་། ནང་སྙིང་་་་
རྗེའི་སྙིང་བོ་ཅན་ཞིག་ཡིན་པའི་ངེས་ཤེས་གཉིས་རྒྱུད་ལ་ཅིག་ཆར་དུ་སྐྱེས་སོ། །
182

གློག་བརྙན་གྲགས་ཅན་མང་བོ་མཐོང་
བ་དང་ཆབས་ཅིག་ཏུ་བྱུང་བའི་
ཚོར་སྣང་བརྗོད་པ།
དེ་ཡང་གོ་བདུན་ལོའི་ལོ་སྟོད་ཙམ་ནས་བཟུང་བདག་གིས་སྐད་སྦྱོར་བ་
རྣམས་ཀྱིས་བསྒྱུར་བསྐྲུན་བྱས་ཟིན་པའི་བོད་སྐད་ཀྱི་གློག་བརྙན་གྲགས་ཅན་
མང་བོར་ཁོམ་སྐབས་ཀྱི་ཆུ་ཚོད་བེད་སྤྱད་དེ་ཞིབ་ལྟ་ཐེངས་གང་མང་ལ་བྱས་
པ་ཡིན། དེས་ན་དེ་དག་གི་བདག་ལ་བྱིན་པའི་ཚོར་སྣང་ནི་སྣ་ཚོགས་པ་ཞིག་
སྟེ་དེ་ཡང་དཔེར་ན（ ཆུ་ངོགས་གཏམ་རྒྱུད》ཅེས་པའི་གློག་བརྙན་དེ་ལས་་་ས་
སུང་རྒྱལ་རབས་ཀྱི་སྐབས་སུ་བྱུང་མྱོང་བའི་དམངས་ཁྲོད་ཀྱི་དཔའ་རྒོད་་་་
ཚོའི་དྲང་བདེན་གྱི་རང་གཤིས་དང་གཞན་ཕན་གྱི་ལྷག་བསམ་ཕུ་ནུ་སོ་སོའི་
བར་གྱི་བརྩེ་དུང་དམིགས་ཡུལ་དང་བགྲོད་ཕྱོགས་ཐ་དད་ཡིན་པའི་ལས་་་་་
དབང་སོགས་གསལ་བོར་མཐོང་ཐུབ། གཞན་ད་དུང་སུང་རྒྱལ་ཁབ་ཀྱི་གོང་
མ་ཆེན་མོའི་གཟི་ཉམས་དང་ཁོའི་མངའ་ལོག་ན་གནས་པའི་བློན་ཆེན་དང་
དམག་སྤྱི་འགའི་ངོ་ཚ་ཁྲེལ་མེད་ཀྱི་སྤྱོད་ངན་སྐབས་དེའི་མི་དམངས་ཀྱི་འཚོ་
བ་རོལ་སྟངས་རྔམ་བརྗིད་ལྡན་པའི་གོང་མའི་ཕོ་བྲང་དང་དེའི་ཁོར་ཡུག་་་་
མཛེས་ཤིང་ལྟ་ན་སྡུག་པའི་ལེང་ཧྲན་མཚོ་གླིང་དང་དེའི་ཁོར་ཡུག་མིང་དུ་་་
གྲགས་པའི་རྒྱ་ནག་གི་དགོན་སྡེ་འགའ་དང་དེ་དག་གི་ཁོར་ཡུག་སོགས་མ་
ལུས་པར་མཐོང་ཐུབ་བོ། དེའི་རྐྱེན་གྱིས་གནའ་བོའི་ཁོར་ཡུག་གི་རྣམ་པ་དང་
དཔའ་བོ་ཚོའི་རང་གཤིས་སོགས་ཀྱིས་བདག་ལ་དགའ་བའི་ཚོར་སྣང་དང་་
རྒྱུད་ལུགས་ཆེ་བའི་གོང་མ་དང་ངན་གཤིས་ཆེ་བའི་བློན་ཚོགས་ཀྱི་སྣང་
བརྙན་སོགས་ཀྱིས་བདག་ལ་སྡང་བའི་ཚོར་སྣང་སོགས་བྱིན། གཞན་ད་དུང་
183

རྩལ་དཔོན་དགེ་རྒན་ལིན་ཁྲུང་ཁྱིམ་དང་ཆུང་མ་སོགས་ལ་ཁ་འབྲལ་སྐབས་
ཀྱི་རྣམ་པ་དང་ཕོ་རྒོད་ལུ་ཁུའེའི་ཨ་མ་རྒྱ་སྟག་གིས་ཟོས་རྗེས་ཀྱི་གནས་བབ་
རི་སྟེང་མཁར་རྫོང་གི་གཙོ་དཔོན་གྲའོ་ཀའེ་ཕུ་ནུ་ཚོར་འབྲལ་ཁའི་རྣམ་པ་་་
ལེང་ཧྲན་མཚོ་གླིང་གི་དཔའ་བོའི་ཚོགས་པ་ཁ་ཐོར་དགུ་ཐོར་དུ་སོང་བའི་་་
གནས་ཚུལ་སོགས་ཀྱིས་བདག་ལ་སྐྱོ་བའི་ཚོར་སྣང་བྱིན་ནོ། གཞན《 ཟླ་མེད་་
གློ་གྲི》ཞེས་པའི་གློག་བརྙན་དེ་ལས་བྱེ་ཐང་གི་དཔའ་རྒོད་འགའི་སྣང་བརྙན་
དང་ཧམ་སེམས་ལྡན་པའི་རྒྱལ་བློན་འགའི་ལྟ་སྤྱོད་བརྩེ་དུང་ཆེ་བའི་མཛེས་
མ་འགའི་གཤིས་སྤྱོད་དྲག་རྩལ་ལྡན་པའི་མི་ངན་འགའི་སྦྱོར་རྩུབ་སྐབས་་་་་
དེའི་ཁོར་ཡུག་གི་རྣམ་པ་སོགས་གསལ་བོར་མཐོང་ཐུབ། དེའི་རྐྱེན་གྱིས་དྲག་
རྩལ་མཁན་པོ་གློག་ཞགས་འོད་འབར་དང་ཁྲི་བ་ཆེན་མོ་མཁྱེན་རབ་སོགས་
ཀྱི་རང་གཤིས་དང་ངོ་མཚར་བའི་མཐུ་རྩལ་གྱིས་བདག་ལ་དགའ་བའི་ཚོར་
སྣང་དང་། གོང་མའི་རྒྱལ་ས་གཡོ་འཕྲོག་བྱེད་སེམས་ལྡན་མཁན་བློན་ཆེན་་་
བང་ཧོང་དང་ཁུལ་དཔོན་ཆེན་མོའི་གོ་སར་རྔམ་མཁན་དེའི་བུ་ཆུང་གཉིས་
ཀྱི་ངན་གཤིས་དང་ཧམ་སེམས་སོགས་ཀྱིས་བདག་ལ་སྡང་བའི་ཚོར་སྣང་
འགྱུར་མེད་ཀྱི་བརྩེ་དུང་རྒྱུད་ལ་འཆང་མཁན་བུ་མོ་ཧོ་མེ་དང་མེ་ཉང་གཉིས་
ཀྱི་གནས་ཚུལ་གྱིས་བདག་ལ་སྐྱོ་བའི་ཚོར་སྣང་གདུག་རྩུབ་ཆེ་བའི་ཐོག་མེད་
རལ་གྲི་དང་བྱེ་རླུང་འཚུབ་མ་གཉིས་ཀྱི་དྲག་རྩལ་དང་ངན་སྤྱོད་བཅས་ཀྱིས་
བདག་ལ་དགའ་སྡང་གཉིས་ལྡན་གྱི་ཚོར་སྣང་སོགས་བྱིན་ནོ། ད་དུང《ལྷད་་
མེད་ཀྱི་བརྩེ་དུང》ཞེས་པའི་དེང་རབས་ཀྱི་ཁྱད་ཆོས་གཙོར་བྱས་ཏེ་འཁྲབ་་་
ཡོད་པའི་གློག་བརྙན་དེ་ལས་ལས་དབང་དང་བགྲོད་ཕྱོགས་གོ་གནས་བཅས་
མི་གཅིག་པའི་མི་སྣ་མང་བོའི་གནས་ཚུལ་དང་དེང་རབས་ཀྱི་ཁྱད་ཆོས་་་
འབུར་ཐོན་ཅན་གྱི་གྲོང་ཁྱེར་གྱི་སྣང་བརྙན་སོགས་གསལ་བོར་མཐོང་ཐུབ།
དེའི་རྐྱེན་གྱིས་གཏམ་རྒྱུད་འདིའི་མི་སྣ་གཙོ་གྲས་ཞང་ཀང་གི་སྦྱིན་བདག་་་་
ཆེན་མོ་ཇ་ཁྲིན་གྱི་མི་ཚེའི་གནས་ཚུལ་གྱིས་བདག་ལ་དགའ་སྡང་སྐྱོ་གསུམ་གྱི་
184

ཚོར་སྣང་དང་། ཆུང་དུས་ནས་གར་སོང་ཆ་མེད་དུ་གྱུར་བའི་ཁོའི་བུ་ཆུང་གི་
གཤིས་སྤྱོད་དང་། བུ་མོའི་གཤིས་སྤྱོད་སོགས་ཀྱིས་བདག་ལ་དགའ་སྡང་་
གཉིས་ཀྱི་ཚོར་སྣང་། ཞིང་རུང་དང་མེས་ཆོ་གཉིས་ཀྱི་གཤིས་སྤྱོད་ཀྱིས་བདག་
ལ་དགའ་སྣང་གཉིས་ཀྱི་ཚོར་སྣང་སོགས་མདོར་ན་མི་སྣ་གཙོ་བོ་རེ་རེའི་
བདག་ལ་སྣ་མི་འདྲ་བའི་ཚོར་སྣང་རེ་རེ་བྱིན་ནོ། དེ་བཞིན་དུ« ཀླུ་མོ་དཀར་་
མོའི་ལྷ་སྒྲུང》དང《མངའ་བདག་རྒྱལ་བོའི་གནས་ཚུལ》《ནུབ་བསྐྱོད་ཟིན་ཐོ》
《 ལྷ་སྲིན་སྡེ་བརྒྱད»«མེ་ཏོག་བཅོས་མ «ཇིང་གིར་རྒྱལ་བོ»«ལེའུ་ཧྥུན་མཆོད་
རྟེན》《ཚང་དུ་ཡིབ་པའི་སྟག་འབྲུག》 ཅི་འདྲའི་མཚར་སྡུགས་ལྡན་པ་ལ》
« མ་ཡོང་ཀྲིན» གྲི་ཐོག་པ》《མེ་ཏོག་ཕོ་བྲང》(བདེན་རྫུན་བརྡར་ཤ་ཆོད་པ》
《དར་མདོའི་མཛའ་གཞས»«ཉེན་རྟོག་པའི་མཚན་སྙན》《ཆམ་ཕབ》སོགས་
གློག་བརྙན་དག་ལས་སྐབས་ཀྱི་མི་སྣ་གཙོ་བོ་དང་ཡུལ་ལྗོངས་སྣ་ཚོགས་་་་་
གཤིས་སྤྱོད་དང་ལས་དབང་སོགས་མི་གཅིག་པའི་ཚུལ་སོགས་སོ་སོར་གསལ་
བོར་མཐོང་ཐུབ། དེའི་རྐྱེན་གྱིས་ཀླུ་མོ་དཀར་མོ་བཟའ་ཟླ་གཉིས་ཁ་བྲལ་དུ་་
བཏང་བའི་སྐྱོ་གར་གྱིས་སྐྱོ་བའི་ཚོར་སྣང་དང་། མངའ་བདག་གི་གཤིས་སྤྱོད་
དང་བཙུན་མོ་ཆེན་མོའི་བརྟན་སེམས་བློན་ཆེན་རྣམས་ཀྱི་བློ་རྒྱུ་མངའ་
འབང་རྣམས་ཀྱི་གནས་ཚུལ་སོགས་ཀྱིས་བདག་ལ་དགའ་སྡང་མཚར་སྐྱོ་་་་་
བཞིའི་ཚོར་སྣང་། ཐང་སེན་བླ་མའི་སྤྱོད་ཚུལ་དང་སྤྲེལ་མགོ་ཅན་གྱི་མཐུ་་་་
རྩལ་ཕག་མགོ་ཅན་གྱི་འདོད་སེམས་དགེ་སྤུན་གསུམ་པའི་དྲང་སྤྱོད་སོགས་་
ཀྱིས་བདག་ལ་དགའ་སྤྲོའི་ཚོར་སྣང་། དཔའ་རྒོད་སྤུན་གསུམ་གྱི་གཤིས་སྤྱོད་
དང་ལས་དབང་བརྩེ་དུང་སོགས་ཀྱིས་བདག་ལ་དགའ་སྐྱོ་གཉིས་ཀྱི་ཚོར་་་
སྣང་། ཆུང་མའི་ཁྱོ་བོ་བསད་པའི་གནས་ཚུལ་ལས་འཕྲོས་ཏེ་མ་བུ་གསུམ་གྱི་
བར་དུ་བྱུང་བའི་དོན་རྐྱེན་གྱིས་བདག་ལ་སྐྱོ་བའི་ཚོར་སྣང་། སོག་རྒྱལ་ཆེན་
མོའི་དཔའ་ཉམས་དང་། ཁོ་ཆུང་དུས་ཀྱི་གནས་ཚུལ་སོག་པོའི་དཔའ་རྟུལ་་་
རྣམས་ཀྱི་རང་གཤིས་དང་དཔའ་སྤྱོད་མིང་དུ་གྲགས་པའི་རྒྱལ་ཁབ་འགའ་་
185

ལ་ཕམ་ཉེས་བྱུང་བའི་ལོ་རྒྱུས་རྒྱལ་ཁབ་དེ་དག་གི་དཔའ་རྒོད་འགའི་སྣང་་་
བརྙན་སོགས་ཀྱིས་བདག་ལ་དགའ་མཚར་སྐྱོ་གསུམ་གྱི་ཚོར་སྣང་། དཔའ་་་
རྒོད་ཞིག་དང་བུ་མོ་ཞིག་གི་གཤིས་སྤྱོད་དང་བརྩེ་དུང་མི་ངན་འགའི་སྦྱོར་་་
རྩུབ་སོགས་ཀྱིས་བདག་ལ་དགའ་སྐྱོ་སྡང་གསུམ་གྱི་ཚོར་སྣང་། བློ་བརྟན་
འགྱུར་མེད་ཀྱི་དཔའ་རྒོད་ཕོ་མོ་འགའི་བརྩེ་དུང་དང་གཤིས་སྤྱོད་དྲག་རྩལ་
ལས་དབང་སོགས་ཀྱིས་བདག་ལ་སྐྱོ་དགའ་གཉིས་ཀྱི་ཚོར་སྣང་། གསར་བརྗེ་
མི་སྣའི་བློ་དཀར་གཞུང་དྲང་གི་སྤྱོད་ཚུལ་དང་ཐམས་ཅད་དམངས་དང་
རྒྱལ་ཁབ་ཀྱི་ཆེད་དུ་འབུལ་བའི་ཆོད་སེམས་སོགས་ཀྱིས་བདག་ལ་དགའ་སྐྱོ་
གཉིས་ཀྱི་ཚོར་སྣང་། དྲང་བདེན་སྐྱོང་མཁན་གྱི་ཕོ་རྒོད་མ་ཡོང་ཀྲིན་གྱི་་་
གཤིས་སྤྱོད་དང་ལས་དབང་ངན་དགུ་ཚང་བའི་སྦྱིན་བདག་ཆེན་མོའི་ངན་་
གཤིས་དང་། མ་བུ་ཁོ་མོ་འགའི་བརྩེ་དུང་སོགས་ཀྱིས་བདག་ལ་དགའ་སྣང་
སྐྱོ་གསུམ་གྱི་ཚོར་སྣང་། དཔའ་རྒོད་གྲི་ཐོག་པ་ཞིག་གི་དྲག་རྩལ་དང་རང་
གཤིས་བརྩེ་དུང་མི་ངན་འགའི་རྩུབ་སེམས་སོགས་ཀྱིས། བདག་ལ་དགའ་སྐྱོ་
སྡང་གསུམ་གྱི་ཚོར་སྣང་། དྲག་རྩལ་ལ་དབང་འབྱོར་བའི་ཕོ་མོ་འགའི་བརྩེ་
དུང་དང་གཤིས་སྤྱོད་ལས་དབང་ཁྱིམ་ཆེན་ཞིག་ཁ་ཐོར་དུ་སོང་བའི་ཡ་ང་་་
བའི་གནས་ཚུལ་མི་ངན་ཕ་བུ་གཉིས་ཀྱི་གཤིས་སྦྱོར་སོགས་ཀྱིས་བདག་ལ་སྐྱོ་
འཇིགས་སྡང་གསུམ་གྱི་ཚོར་སྣང་། སྤྱི་ཚོགས་རྙིང་བའི་དུས་ཀྱི་བོད་དཔོན་་་་
ཞིག་གི་གཤིས་སྤྱོད་དང་ཁོའི་བུ་ཆེ་ཆུང་གཉིས་ཀྱི་གཤིས་རྒྱུད་དང་བསམ་བློ་
སྤྱོད་ཚུལ་ཡིད་བརྟན་མེད་པའི་བོད་རིགས་བུ་མོ་འགའི་སྤྱོད་ཚུལ་སོགས་་་་་
ཀྱིས་བདག་ལ་སྡང་མཚར་སྡང་གསུམ་གྱི་ཚོར་སྣང་། དར་མདོའི་སྐུ་དྲག་་་་
མཆོད་རྟེན་གྱི་གཤིས་སྤྱོད་དང་བུ་མོ་མཁའ་འགྲོའི་གཤིས་རྒྱུད་དང་བརྩེ་་
དུང་ཕོ་རྒོད་བློ་བཟང་གི་གཤིས་སྤྱོད་བདེ་སྐྱིད་སྐུ་དྲག་གི་ངན་སྦྱོར་སོགས་་་
ཀྱིས་བདག་ལ་དགའ་སྐྱོ་སྡང་བའི་ཚོར་སྣང་། ཉེན་དཔོན་དམ་པའི་གཤིས་་་
སྤྱོད་དང་བློ་རིག་ཡོད་ཚད་གཞན་ལ་ཕུལ་བའི་ཉེན་དཔོན་གཞན་ཞིག་གི་་
186

གཤིས་རྒྱུད་ངན་དགུ་ཚང་བའི་མི་ངན་སྐོར་ཞིག་གི་སྤོབས་པ་དང་གཤིས་་་་
སྤྱོད་སོགས་ཀྱིས་བདག་ལ་དགའ་མཚར་སྐྱོ་སྡང་བཞིའི་ཚོར་སྣང་སྟོབས་་་་
ཤུགས་དང་ནུས་པ་ཆེ་བའི་ཇག་དཔོན་ཞིག་གི་རང་གཤིས་དང་གཟི་ཉམས་
ཁོའི་མངའ་འོག་གི་སྤུན་ཟླ་འགའི་ནུས་རྩལ་དང་གཤིས་སྤྱོད་བླ་ན་མེད་པའི་
ཉེན་དཔོན་ཞིག་གི་བློ་གྲོས་སོགས་ཀྱིས་བདག་ལ་མཚར་སྣང་དགའ་གསུམ་་
གྱི་ཚོར་སྣང་སོགས་བྱིན་ནོ། །རེད་ཡ་འདི་དག་ནི་ངས་གློག་བརྙན་དག་་་་་
མཐོང་རྗེས་ཀྱི་ཚོར་སྣང་ཡིན་ལ་བླ་ན་མེད་པའི་མི་ཚེའི་ཁྲོད་ཀྱི་ཚོར་སྣང་
བཟང་བོ་དག་ཀྱང་ཡིན། མཐར་ང་ལ་བཤད་རྒྱུ་གཞན་གང་ཡང་མེད་པས་་་
བདེ་མོ་བྱོས།།
187

མཇུག་ཞུ
ཀློག་མཁན་རྣམས་པ་ལགས།
ངས་བརྗོད་འདོད་པ་ཕལ་ཆེ་བ་བརྗོད་ཐུབ་སོང་། ད་ལྟ་བདག་ལ་མཁོ་བ་ནི་
ལྐོག་ནས་ངན་སྨྲ་རེ་བྱེད་ཞོར་ངོ་བསྟོད་ཀྱི་འུག་པ་དགོད་པའི་བླུན་པོའི་རྣམ་
ཐར་དེ་མ་ཡིན་པར་ཞི་བདེ་དང་འདྲ་མཉམ་གྱི་སྒོ་ནས་ཕན་ཚུན་ལ་བསམ
འཆར་སྣ་ཚོགས་སྦེད་པ་མེད་པར་བརྗོད་རྒྱུ་དེ་ཡིན་དེའི་ཕྱིར་ངས་བཤད་པ་
ཡོད་ཚད་ཆགས་སྡང་གིས་ཀུན་རྟོགས་དཀྲིས་ཤིང་བླང་དོར་གྱི་བློ་མིག་་་་་་
དབེན་པའི་གླེན་ནག་ཚོར་འབྲེལ་བ་ཅི་ཡང་མེད་ལ་ཡོད་མི་སྲིད་དགེ་ཆོས་་་
རིན་པོ་ཆེའི་ཚད་མའི་སྐྱེས་བུ་མེད་པར་གསུང་བ་ལྟར། ཚད་མིན་གྱི་བློ་ལ་་་་
ཚད་མེད་པའི་ནོར་འཁྲུལ་འབྱུང་བ་ཡང་འཇིག་རྟེན་ཁམས་འདིའི་ཆོས་ཉིད་
ལས་མ་འདས་ཕྱིར་བར་འདིར་སྙིང་ཐག་པ་ནས་མཐོལ་བཤགས་བགྱིས་པ་
ཡིན་མཐར་ངོ་མི་ཤེས་པའི་ཚོ་མ་འོང་བར་ཡང་འདི་དང་འདི་འདྲ་བའི་དཔེ་
དེབ་དག་བརྒྱུད་ནས་ཕན་ཚུན་ལ་རྒྱུས་ལོན་བྱེད་ཐུབ་ངེས་ཡིན་པའི་བདེ་མོ་
༣
བྱོས།།ཞེས་རྩོམ་པ་པོས་རང་ཤག་ནས་བྲིས་སོ།།
ཁོ་བོས་བྲིས་རྩོམ་འདི་དག་གི་དཔྱད་གཞིའི་ཡིག་ཆ་ནི། ས་སྐྱ་པཎ་ཆེན་
གྱིས་མཛད་པའི་ཚད་མ་རིགས་གཏེར་དང་དེའི་རང་འགྲེལ་ ཀློང་ཆེན་པས་
མཛད་པའི་ཚད་མའི་དེ་ཁོ་ཉིད་བསྡུས་པ། ལོ་ཙཱ་བ་ཆེན་པོས་མཛད་པའི་
ཚད་མ་རྣམ་ངེས་ཀྱི་དཀའ་གནས་རྣམས་པར་བཤད་པ། གློ་བོ་མཁན་ཆེན་་་་
གྱིས་མཛད་པའི་རིགས་ལམ་གསལ་བའི་ཉི་མ་རིགས་གཏེར་གྱི་ཕྱོགས་སྔ་་་
རྣམ་པར་བཤད་པ་རིགས་ལམ་གསལ་བྱེད། རིགས་གཏེར་ལ་ཉེ་བར་མཁོ་བ་
188

མཐའ་གཉིས་གསལ་བྱེད། གོ་རམས་མཛད་པའི་རིགས་གཏེར་གྱི་དོན་གསལ་
བར་བྱེད་པ། ར་སྟོད་པ་བསོད་ནམས་དབང་རྒྱལ་གྱིས་མཛད་པའི་བསྡུས་་་
གཞུང་ལེགས་བཤད་ཉི་མའི་འོད་ཟེར། བསེ་ངག་དབང་བཀྲ་ཤིས་ཀྱིས་
མཛད་པའི་བསེ་བསྡུས་གྲྭ། ཨ་ཁུ་དམུ་དགེ་བསམ་གཏན་གྱིས་མཛད་པའི་བློ་
གསལ་རིགས་སྒོ། མཁན་ཆེན་གཞན་དགས་མཛད་པའི་དབུ་མ་ལ་འཇུག་་
པའི་མཆན་འགྲེལ། མི་ཕམ་པས་མཛད་པའི་དབུ་མ་རྒྱན་གྱི་རྣམ་བཤད་་་
འཇམ་དབྱངས་བླ་མ་དགྱེས་པའི་ཞལ་ལུང་དབུ་མ་ངེས་སྒྲོན་མཁས་པ་ལ་་་་
འཇུག་པའི་སྒོ། ཕྱོགས་ལས་རྣམ་པར་རྒྱལ་བའི་རུ་མཚོན། ཡུལ་ནང་ངག་་་་་
དབང་བསྟན་འཛིན་གྱིས་བསྒྱུར་བའི་ཕྱི་རྒྱལ་གྱི་ཚད་མ་རིགས་པའི་ཞིབ་་་་
འཇུག །མཁས་གྲུབ་རྗེས་མཛད་པའི་སྡེ་བདུན་རྒྱན་ཡིད་ཀྱི་མུན་སེལ། རྗེ་དགེ་
འདུན་གྲུབ་ཀྱིས་མཛད་པའི་ཚད་མ་རིགས་རྒྱན། རྒྱལ་ཚབ་རྗེས་མཛད་པའི་
རིགས་ཐིགས་ཀྱི་འགྲེལ་བ་ལེགས་བཤད་སྙིང་བོའི་གཏེར། དགེ་བཤེས་སྦྱིན་་
པ་རྒྱ་མཚོས་མཛད་པའི་རིགས་ལམ་དཔག་བསམ་མེ་ཏོག །འབའ་ལང་་་་་
དཀོན་མཆོག་ཆོས་འཕེལ་གྱིས་མཛད་པའི་རིགས་ལམ་ཐོར་བུའི་རྣམ་བཞག་
བློ་གསལ་ངང་མོ་འགུག་པའི་ལེགས་བཤད་པདྨོའི་མཚོ་ཆེན། འཇམ་དབྱངས་
བཞད་པས་མཛད་པའི་གྲུབ་མཐའི་ཡིག་ཆ་ཀུན་བཟང་ཞིང་གི་ཉི་མ། རྣལ་་་
འབྱོར་བོ་རུས་རྒྱན་ཅན་གྱིས་མཛད་པའི་རྗེ་མི་ལ་རས་པའི་རྣམ་མགུར།
གཟུངས་བསྡུས་ན་འཁོད་ཡོད་པའི་བགྲེས་མོའི་ཞུས་པའི་མདོ། ཀོ་ཤི་ཀའི་་་་
བཤགས་མདོ། རྗེ་དཀོན་མཆོག་འཇིགས་མེད་དབང་བོས་མཛད་པའི་གྲུབ་་་
མཐའ་རིན་ཆེན་ཕྲེང་བ། པདྨ་བཀའ་ཐང་ཆེན་མོ། ཐར་བ་ཆེན་པོའི་མདོ།
འཕགས་པ་གསེར་འོད་དམ་པ་མདོ་སྡེ་དབང་གི་རྒྱལ་བོ། མཁས་དབང་དགེ་
འདུན་ཆོས་འཕེལ་གྱིས་མཛད་པའི་ཀླུ་སྒྲུབ་དགོངས་རྒྱན། འདོད་པའི་བསྟན་
བཅོས། བྱ་མདོ་དོན་གྲུབ་ཚེ་རིང་གིས་བསྒྲིགས་པའི་མཁས་པ་བརྒྱད་ཀྱི་ཞལ་
གདམ། ཐོག་མའི་སངས་རྒྱས་ཀུན་དུ་བཟང་བོས་སྨོན་ལམ། དབུས་ཟ་མཁའ་
189

འགྲོ་མས་མཛད་པའི་རང་བཞིན་རྫོགས་པ་ཆེན་པོ་མ་བསྒོམ་སངས་རྒྱས་ཀྱི་
ཟིན་བྲིས་དཔལ་ལྡན་བླ་མའི་ཞལ་རྒྱུན་ནག་འགྲོས་སུ་བཀོད་པ་ཚིག་དོན་
རབ་གསལ་སྐལ་ལྡན་དགྱེས་པའི་མགུལ་རྒྱན། རྗེ་ཞབས་དཀར་བས་མཛད་་
པའི་འོད་གསལ་རྫོགས་པ་ཆེན་པོའི་ཁྲེགས་ཆོད་ལྟ་བའི་གླུ་དབྱངས་ས་ལམ་
མ་ལུས་མྱུར་དུ་མགྲོད་བྱེད་རྩལ་ལྡན་མཁའ་ལྡིང་གཤོགས་རླབས། དུང་་་་
དཀར་བློ་བཟང་འཕྲིན་ལས་ཀྱིས་མཛད་པའི་ཆོས་སྲིད་ཟུང་འབྲེལ་སྐོར་པ་
བཤད་པ་བཅས་སོ།།
190

མི་རྐྱང་གི་དོན་གཏམ།
ཁྱིམ་པའི་བསམ་པར་གྲྭ་བ་བག་ཡང་སྙམ།།
གྲྭ་བའི་བློ་ངོར་ཁྱིམ་པ་ཁྲིམས་བྲལ་བསམ།།
མི་མཐུན་བློ་ཡི་གཞལ་བའི་ཁོར་ཡུག་འདིར།།
མཐུན་པའི་སྣང་བ་གཅིག་དུ་འགྲུབ་པར་དཀའ།།
ཕོ་མོ་ཕན་ཚུན་དགའ་བ་མི་ཡི་གཤིས།།
གྲྭ་བ་རྣམས་ཀྱང་སངས་རྒྱས་མ་ཡིན་པའི།།
འཛམ་གླིང་མི་རིགས་ཐམས་ཅད་འདྲ་འདྲ་ཡིན།།
མི་ལ་མི་གཤིས་ལྡན་མིན་སུ་ཡིས་རྩོད།།
མངར་ཆ་ཀུན་གྱི་ཡང་རྩེ་རྒུན་འབྲུམ་བཅུད།།
བདེ་བ་རྣམས་ཀྱི་མཆོག་གྱུར་སྨན་ཤར་དྲོད།།
ཁྱེད་ཅག་ཁྱིམ་པ་རྣམས་པའི་ནང་རོལ་ན།།
འདི་ཉིད་སྤོང་མཁན་སྐྱེ་བོ་ཇི་ཙམ་མཆིས།
རབ་བྱུང་བན་དེ་ཆུང་ངུའི་ཕ་མ་འགའི།།
གྲྭ་བའི་ཆང་སོགས་འཐུང་བ་ཐན་ཡིན་ཟེར།།
ཤ་ཁྲག་ཟ་འཐུང་སྤྱིར་གྱི་ལུགས་སྲོལ་ཙམ།།
འདི་ཡི་ཁྱད་པར་སྟོན་པའི་མ་མཁྱེན་ནམ།།
191

ཐུབ་པའི་རང་གི་ལུས་ལ་དཔེ་ལོང་གསུངས།།
འདི་ཉིད་གཞན་ཕན་བསྒོམ་པའི་སྔོན་འགྲོ་ཡིན།།
འདོད་པའི་ཁམས་ནས་འདོད་པ་སྤྱོད་པ་ཙམ།།
རང་གཞན་གཉིས་ཀར་ཕན་པའི་བཤད་པར་དཀའ།།
གྲྭ་བའི་མི་ཁར་འཇིགས་ནས་ཁྲིམས་ཞིག་སྲུང་།།
ཁྱིམ་པའི་དེ་ལ་དཔྱད་ནས་སྐྱོན་ཞིག་བཙལ།།
དོན་ལ་ནོར་འཁྲུལ་སུ་ལའང་ཡོད་སྲིད་པའི།།
རང་རང་ས་ནས་བཙན་མཁར་བཟུང་ན་དགའ།།
རིག་གསར་མཁན་པོ་དགེ་འདུན་ཆོས་འཕེལ་གྱིས།།
འཇིག་རྟེན་འདི་ན་ཚད་མ་དཀོན་པར་བཤད།།
བོད་པ་ཁྲི་འབུམ་བློ་ངོར་བདེན་ཙམ་གྱིས།།
དེ་ཉིད་ནོར་འཁྲུལ་མིན་པའི་ངེས་པ་བྲལ།།
དེང་རབས་སློབ་ཆེན་འགྲིམ་པའི་སློབ་མ་འགའི།།
སྤྲུལ་གྲྭ་ཡོད་ཚད་གདོན་འདྲེའི་གཟུགས་སུ་མཐོང་།།
མི་ལུས་སྤྱང་མགོ་ཅན་རེ་མ་གཏོག་པ།།
བྱང་ཆུབ་སེམས་དཔའ་འང་མང་བས་གཟབ་གཟབ་ཀྱིས།།
ལོ་ངོ་ཉི་ཤུར་སོན་པའི་མོ་གཞོན་འགའ།།
བླ་དཔོན་བགྲེས་པོ་རྣམས་ལ་དགའ་སྲིད་ན།།
ཕོ་ཡི་རིགས་སུ་སྐྱེས་པའི་གྲྭ་གསར་ཚོ།།
ན་མཉམ་བུ་མོར་དགའ་བར་ཁག་ཅི་ཡོད།།
དུད་འགྲོའི་སེམས་པ་མི་ཡི་སེམས་མིན་ལ།།
གྲྭ་བའི་སེམས་པ་མི་ཡི་སེམས་ཡིན་པས།།
མི་དང་དུད་འགྲོའི་ཁྱད་པར་འདི་ཁོ་ནས།།
ང་ཚོ་མི་རྐྱང་སེམས་པ་མི་རྟོགས་སམ།།
192

འདུལ་བའི་དོན་ལྟར་རང་ལུས་བཙོན་དུ་བཅུག།
རྣམ་རྟོག་རྒོད་པའི་སེམས་པ་ཕྱི་རུ་ཤོར།།
འདི་ལྟར་མི་ཚེ་འདའ་བར་བྱེད་པ་པོ།།
དགེ་སྦྱོང་མགོ་ནག་།ཚོགས་ས་རྣམས་སྙིང་རེ་རྗེ།།
བླ་དཔོན་བཙན་པོ་རྣམས་ཀྱིས་དམོད་ཀྱང་འདྲ།།
དོན་མེད་མང་ཚོགས་ཚོ་ཡི་སྨད་ཀྱང་རུང་།།
སེམས་སུ་ཤར་བ་ཡི་གེར་བཀོད་པ་འདི།།
མི་རྐྱང་ཞིག་གི་ཟུང་ཁྲག་དྲོན་པོ་ཡིན།།
ཉིས་སྟོང་བཞི་ལོའི་ཟླ་དང་པོར་ཕ་ཡུལ་དུ།
193

སེམས་ཁུར་གྱི་འོ་དོད་
བརྗིད་ཆེན་བླ་མའི་མཇལ་ཁ་སྒོར་གྱིས་༡
 ཞུ།།
དབང་ཆེན་དཔོན་པོའི་ལྟག་སྒོ་སྒོར་གྱིས་ཕྱེ།།
མི་ཡུལ་སྒོར་གྱིས་དཀྲུགས་པའི་གཞལ་ཡས་ནས།།
སྒོར་མེད་སྤྲང་བོའི་ཁྱུ་རྣམས་གང་ལ་འགྲོ།།
ཆུ་ལེན་གཡོག་མོའི་སྐྱོ་གཞས་རི་ལ་ཁྱབ།།
ཕྱུག་རྫི་རྒན་པོའི་ངན་སྐད་ལྷས་ན་གྲགས།།
གཅེས་ཕྲུག་གཅེར་བུའི་ངུ་སྒྲ་ཁྱིམ་དུ་འཁོར།།
ཐབས་སྡུག་རིགས་འདིའི་འཚོ་ཚུལ་དེ་ཙམ་ལགས།།
མཐོ་སྒང་རྫ་རིའི་གམ་ན་ཕྱུག་རྫི་སྟོང་།།
སྨད་ཕྱོགས་མཁར་གྲོང་འདབས་སུ་ཞིང་བ་ཁྲི།
བར་མ་བར་ན་ཤེས་མེད་བླུན་པོ་འབུམ།།
མི་ལྷག་དུ་མའི་ས་ཆེན་རལ་ལ་ཉེ།
བཅོ་བརྒྱད་བུ་མོའི་མི་ཚེ་གནས་ནས་ཟད།།
ཉི་ཤུ་བུ་ཕོའི་མདུན་ལམ་རི་ནས་ཚར།།
མདང་སྐྱེས་ཕྲུ་གུའི་ཕུགས་དོན་གཞན་ལ་བཅོལ།།
བོད་འབྲོག་ཕལ་ཆེའི་འགྲོ་སྟང་འདི་འདྲར་སྣང་།།
ཀུན་ཁ་མཐུན་པ་ཀུན་གྱིས་བདེན་པར་འཛིན།།
གསར་བཤད་ལྟ་བར་དམོད་པའི་མཆིལ་ཞག་འཕེན།།
འདྲེ་དང་བགེགས་ཀྱི་དཔུང་ཚོགས་སྔར་བཞིན་རྒྱས།།
གླེན་དང་རྨོངས་བའི་བྱ་ལས་དེ་ལྟར་དར།།
ཉིས་སྟོང་བཞི་ལོའི་ཟླ་ལྔ་བར་ཕ་ཡུལ་དུ།།
194

སྙིང་ཆུང་གི་འཕར་སྒྲ།
སྐྱ་ཀ་ཁྲ་ཆུང་མགྲོན་གྱི་ཕོ་ཉར་རྩི།།
ཁ་ཏ་ནག་ཆུང་བདུད་ཀྱི་འཕྲུལ་བྱར་བསྒོམས།།
སྙིག་མ་ལྔ་བདོའི་མི་ཡི་རྣམ་རྟོག་འདི།།
ཁ་ལོ་བསྒྱུར་མཁན་སངས་རྒྱས་སུ་ཞིག་མཆིས།།
ཨ་ཕ་ནད་ཀྱིས་ཟིན་དུས་གཏོ་ཞིག་འཕངས།།
ཨ་མ་གདོན་གྱིས་ཐེབ་ཟེར་མོ་ལ་བསྟེན།།
ཨ་མཆོད་འཁྱམས་པོ་ཞིག་ལ་གཏོ་ཡོན་གཅིག།།
ཨ་ལགས་བརྗིད་པོ་ཞིག་ལ་མོ་ཡོན་གཉིས།།
གཞིས་བྱེས་འགྲོ་འདུག་ཁ་ཕྱོགས་ལུང་ལ་བཅོལ།།
དགྲ་ཇག་རྐུན་གསུམ་བྱུང་དུས་བསང་རེ་ཕུལ།།
རི་མགོ་མཐོན་པོ་གཞི་བདག་གཉན་པོར་འབོད།།
ལབ་རྩེ་བརྗིད་པོ་དགྲ་བླའི་མཁར་དུ་འཛིན།།
མཚན་མོ་འདྲེ་སྲིན་རང་གཟུགས་ངོམ་པར་འཇིགས།།
དུས་རྒྱུན་ལྷ་འཁྲུག་ཀླུ་བནོལ་བྱེད་པར་སྐྲག།
མཐོ་སྒང་ཡུལ་ན་གནས་པའི་རོང་འབྲོག་རྣམས།།
སེམས་ཆུང་ཁོ་ནའི་ངང་དུ་མི་ཚེ་འདའ།།
འདྲེ་ཡི་མི་ཤ་ཟ་ཞེས་དམོད་མོ་བྱེད།།
སྤྱང་ཀིའི་ལུག་ཤ་ཟ་ཞེས་ཐན་དུ་རྩི།།
ང་ཚོའི་ནོར་ལུག་ཁྲི་འབུམ་གསོད་པ་ལ།།
མི་འདྲེ་མཇུག་མེད་སྤྱང་ཀིར་ཅིས་མི་འབོད།།
195

སྐུ་ལོ་སྐུ་ཕྲེང་མང་ན་བླ་ཆེན་དང་།།
དཔོན་པོ་འབྱོར་བ་ལྡན་ན་དཔོན་ཆེན་བརྗོད།།
མེས་པོ་གོང་མའི་བསླབ་པའི་སྲོལ་ངན་འདི།།
གནའ་དེང་ཡོངས་སུ་ང་ཚོས་བདེན་དུ་རྩི།
ཨ་བྲ་གསོད་པ་གེ་སར་སྒྲུང་གི་དོན།།
མོ་རྩིས་ལྷ་འབེབ་གནའ་རབས་བོན་པོའི་ལུགས།།
ཕྱག་ལེན་ཆོ་ག་ཕྱི་ནང་གྲུབ་མཐའི་སྲོལ།།
མི་མགོ་ལྷ་ལ་བཅོལ་བ་བོད་ཀྱི་དཔེ།།
བླ་མའི་ཅི་མཛད་བདེན་པའི་དག་སྣང་དང་།།
གྲྭ་བའི་ཅི་བྱས་རྫུན་པའི་མཐོང་སྣང་གཉིས།།
འདྲ་དང་མི་འདྲ་གནས་ལུགས་མིག་གིས་ལྟ།།
གཞན་དུ་བདེན་རྫུན་ཚད་མའི་ཤན་འབྱེད་དཀའ།།
མདོར་ན་འདི་འདྲའི་གནས་ལུགས་མང་མཆིས་མོད།།
གོ་རྟོགས་དམན་པ་འགའ་ལ་ཕན་ལྷད་དུ།
དོན་གྱི་གནད་གསེང་ཁ་ཤས་ཞིབ་དུ་བཙལ།།
ཚིག་གི་སྦྱོར་བ་འགའ་ཞིག་བཙན་གྱིས་བསྒྲིགས།།
ང་ཚོའི་ལམ་ལུགས་ཡུན་དུ་གནས་པ་དང་།།
བློ་མཉམ་གྲོགས་འགའི་བཞེད་པ་མཐར་ཕྱིན་ཕྱིར།།
ལྷོ་ཕྱོགས་འཆི་བདག་ཕོ་ཉས་མ་ཟིན་བར།།
སྨྱུ་གུ་ཐང་ལ་མི་འཕེན་དམ་བཅའ་བྱེད།།
ཉིས་སྟོང་དྲུག་ལོའི་ཟླ་གསུམ་པའི་ཚེས་ཉེར་དྲུག་པར་ཕ་ཡུལ་དུ།།
196

སེམས་པ་རྨས་མའི་བདེན་དོན་གྱི་གསང་བ
ཁ་འདོན་དབྱངས་རྟ་ངག་ལ་གྱེར་བས་གནའ་མི་རྙིང་བའི་དད་སེམས་མངོན།།
བསང་ཁྲི་སྐྱ་བོར་དུད་པ་འཁོར་ནས་ལྷ་འདྲེའི་གསོན་ཤུགས་སྔར་བཞིན་རྒྱུས།།
མགོ་སྦྲ་སྨུག་པོ་རླུང་གི་བསྐྱོད་ཕྱིར་རྒན་བྱིས་གཅེར་བུའི་གྲང་འདར་ཐོས།།
ཡུག་མོ་ཁྲི་ཡིས་ངུ་སྒྲ་སྐྱུར་བོ་རྨ་ཆེན་གངས་རིའི་དབུ་ལ་འཁོར།།
གསེར་དངུལ་རིན་བྲལ་གཞན་གྱིས་འཕྲོག་པས་བསེ་འགོང་ཤི་བོའི་གོམ་ཁ་འགྲན།།
ཕྱུག་པོའི་བདེ་སྐྱིད་ལྷ་ལ་བྱིན་པས་ཤ་ཁྲག་དམར་གྱིས་རི་མཚོར་གྲུབ།།
མཐོ་སྒང་རྫ་རིའི་ཁ་ཆར་བུ་ཡུག་རོང་འབྲོག་དབུལ་བོའི་སྟེང་དུ་འཚུབ།།
ཁྲག་གི་བཟོས་པའི་ཕུ་ནུའི་ནང་དམེ་ཨ་ཕ་ཨ་མའི་སྙིང་ལ་ཐེབས།།
ཨ་ལགས་བདེ་ལྡན་ཞིང་ནས་ཕེབ་སྟེ་འགྲོ་དོན་མཛད་པའི་རྣམ་ཐར་གླེང་།།
ཨ་ཁུ་མཐོ་སྒང་རི་ལ་བྱིན་ནས་འབྲོང་རྒོད་བཏུལ་བའི་ལོ་རྒྱུས་བསྒྲུགས།།
ཨ་ཕ་ལྷ་ཡི་བཀའ་ཆད་ཕོག་ནས་ཚེ་ལས་འདས་པའི་གནས་ཚུལ་བཤད།
ད་མ་བཙན་གྱིས་དུག་གྲུབ་བྱུང་ནས་རྐང་ལག་ཞ་བའི་རྒྱུ་མཚན་སྨྲས།།
དགོན་པ་གཤིན་གསོན་དཀོར་གྱིས་བརྒྱན་ཏེ་མཛོད་ཁང་ཐེའུ་རང་གླུད་དུ་ཕུལ།།
སྡེ་བ་གོང་མའི་ཁྲིམས་ཀྱིས་མནན་ཏེ་ཁྲལ་དངུལ་འབྱུང་བོའི་ཚོགས་སུ་བསྐོར།།
ཁྱིམ་ཚང་ལྷ་མོ་རྩིས་གསུམ་བྱས་ཏེ་ནོར་ལྷའི་མགོ་གྲངས་རིམ་གྱིས་སྟོང་།།
བུ་མོར་བླ་མའི་ལུང་ཞིག་བསྟན་ཏེ་དྲང་བདེན་གཉེན་བསུ་འབྱོར་བའི་ཁྱེར།།
ཕམ་ཉེས་ནག་པོའི་གདུག་རྩུབ་འཁོར་བའི་གྲངས་ཉུང་མི་རིགས་རླུང་རྟ་རྒུད།།
སྐྱོ་གདུང་དྲག་པོའི་དངན་པ་རིང་མོ་ལས་དབང་དཀར་བོའི་གསེབ་ཏུ་ལྷག།
ཆོས་སྲོལ་ཁྲིམས་སྲོལ་སྣ་ཚོགས་ཁྲོད་ནས་མི་གཞོན་དུ་མའི་ཚེ་སྲོག་ཟད།།
ཚེ་འདིའི་བྱ་བ་བློ་ཡི་གཏོང་མཁན་བྱ་བཏང་ཚོགས་རྣམས་དམྱལ་བར་ལྷུང་།།
197

འཇིག་རྟེན་གསང་བ་ཕྱི་རུ་བརྟོལ་མཁས་མཁས་པའི་སྙན་གྲགས་ཆུ་ལ་བཏབ།།
རང་གི་བདེ་སྡུག་རྒྱབ་ཏུ་འདོར་མཁས་མཁས་པའི་དབང་ཆ་རྩད་ནས་འཕྲོག།
བོད་མིའི་ལ་རྒྱ་དྲང་མོར་འཛིན་མཁས་མཁས་པའི་ཚེ་སྲོག་རྨང་ནས་གཏུབ།།
ཤེས་བྱའི་དོན་རྣམས་མ་ལུས་མཁྱེན་མཁས་མཁས་པའི་ཡོན་ཏན་གཞན་གྱིས་ཁྱེར།།
རང་གཞན་ཀུན་གྱིས་བསམ་བློ་གཏོང་ཕྱིར་སྐད་གསང་ཐོན་པོའི་རེ་བ་བཏོན།།
མི་རིགས་ཤིག་གི་ལས་དོན་འགྲུབ་ཆེད་ས་སྨྱུག་ཟད་པོར་མི་ཚེ་བཅོལ།།
སྙན་ངག་མཁན་པོར་ཡིད་སྨོན་ཤོར་ནས་ཚིག་ཉོག་ལུང་བ་གང་ཙམ་བྲིས།།
མཐའ་མ་ང་ཚོར་རྩོད་གླེང་མེད་པར་རང་རང་ས་ནས་ཆམས་སེ་འདུག།
ཉིས་སྟོང་བཞི་ལོའི་ཟླ་བཅུ་བར་ཕ་ཡུལ་དུ།།
198

སྙིང་དཀྱིལ་ནས་ཐོན་པའི་ཟུག་རྔུ།
ས་བཅུ་ལམ་ལྔའི་རྟོགས་པ་མེད་པ་དང་།།
གཞུང་བརྒྱའི་འཁྲུལ་བ་ཅིག་ཆར་མ་ཆོད་ཕྱིར།།
དེང་རབས་ལོ་ཉུང་བཙུན་པ་ཆུང་ཆུང་ཚོར།།
རྣམ་རྟོག་འགྱུར་ལྡོག་ཡོད་པ་ཆོས་ཉིད་ཡིན།།
མི་ལ་ལྷ་ཡི་མཛད་པ་ཡོད་སྲིད་ན།།
གྲྭ་བའི་སྤྱོད་པའང་མཛད་པར་བརྩིས་པའི་ཆོག།
མི་ཡི་ཚད་གཞི་སྔར་བཞིན་མི་ཡིན་ན།།
བླ་སྤྲུལ་རྣམས་ཀྱང་མི་ལས་འདའ་ས་མེད།།
རྒྱ་གར་སྟོན་པའི་བཀའ་ཆོས་མི་ལ་གསུང་།།
མེས་པོ་གྲུབ་པ་ཐོབ་ནས་འཕུར་རབ་བཤད་།།
ང་ཚོ་ཡིད་སྨོན་སྐྱེས་ནས་ལད་མོ་བྱས།།
ཟློས་གར་ཆུང་ཆུང་འདི་ཉིད་རྫོགས་མཐའ་མེད།།
འཇའ་ལུས་ཆོས་སྐུ་ཞེས་པ་མིང་སྟོང་མིན།།
མདོ་སྔག་ཟུང་འབྲེལ་བྱ་བ་རྩེད་ཆས་མིན།།
འོན་ཀྱང་མི་ཆོས་དར་བའི་འཇིག་རྟེན་འདིར།།
ང་ཚོའི་ཅི་ལྟར་འབད་ཀྱང་ཐར་བ་དཀའ།།
གྲྭ་གཞོན་ལོ་ཉུང་མགོ་ན་ར་ཅོ་མེད།
ཁྲི་ཐོག་བླ་སྤྲུལ་དབུ་ན་འོད་གོར་མེད།།
ཁྱད་པར་བཟང་ངན་སྤྱོད་པའི་འབྱེད་དགོས་ན།།
བོད་ཀྱིས་ཡུལ་ན་སྡོམ་ལྡན་ཉུང་ཉུང་ཡིན།།
199

ཚད་སོགས་ཤེས་བྱ་ཕལ་ཆེར་གྲྭ་བའི་རྟོགས།།
མོ་རྩིས་ལུང་གསུམ་ཕྱོགས་སུ་སྐུ་ལོ་མཁས།།
དོན་གྱིས་ཡོན་ཏན་འདི་གཉིས་གང་ཡིན་པ།།
རིགས་པ་སྨྲ་བའི་སེམས་ན་གསལ་ལེར་ཡོད།།
ཆོས་སྐྱོང་སྲུང་མའི་ལྷ་དཔུང་ཁྱེད་ལ་མྱུར།།
གཟུགས་མེད་འདྲེ་བགེགས་མཐར་སྤྲོད་ཁྱེད་ཚོའི་ནུས།།
ལྔ་རིག་མཁས་པའི་རྒྱལ་ས་ཁྱེད་ཚོར་ཐོབ།།
ཆོས་སྲིད་དབང་བསྒྱུར་གསེར་ཁྲིར་ཁྱེད་ཅག་འཛེགས།།
དེ་ལྟར་སེམས་སུ་ཤར་བའི་ཡིག་ཆུང་འདི།།
གནས་ལུགས་ཇི་བཞིན་བརྗོད་པའི་ཁ་བརྡའི་ཚུལ།།
དཔོན་པོའི་ཚ་བུ་གངས་བུ་རང་འབར་དེའི།།
ཐུན་གསུམ་ཕྱི་མའི་མཚམས་ལ་བྲིས་པ་དགེ།།
ཉིས་སྟོང་བཞི་ལོའི་ཟླ་བཅུ་བར་པ་ཡུལ་དུ།
200

སེམས་ལས་བརྡོལ་བའི་ན་ཟུག་གི་གླུ་ཆུང་།
སྤྲེལ་དང་བྲག་སྲིན་འདུས་པའི་སྦྱོར་བ་ལས།།
ཟླ་མེད་བོད་པ་བྱེ་བའི་རྣམ་ཐར་བྱུང་།།
ཕུ་ནུའི་ནང་དམེ་བྱས་པའི་སྐྱོ་གར་ལ།།
སྤོབས་པའི་གླུ་ཞིག་ལོང་དང་ན་མཉམ་ཚོ༎
དབང་ཤུགས་ཁོ་ནའི་འཚོ་བའི་བླ་སྤྲུལ་འགས།།
མང་ཚོགས་ཟས་སུ་ཟ་བའི་ལོ་རྒྱུས་དང་།།
དཔལ་འབྱོར་ཡོང་སྒོ་མཐོ་བའི་རྣམ་ཐར་ལ།།
སྤོབས་པའི་གླུ་ཞིག་ལོང་དང་ན་མཉམ་ཚོ།།
ལྷ་ཀླུ་སྐྱབས་གནས་བསྒོམ་པའི་སེམས་ལྡན་འགས།།
མགོ་བོ་གནམ་ལ་གཏད་པའི་ནོར་འཁྲུལ་དང་།།
སྐྱིད་སྡུག་གཞན་ལ་རེ་བའི་ལམ་ལུགས་ལ།།
སྤོབས་པའི་གླུ་ཞིག་ལོང་དང་ན་མཉམ་ཚོ།།
གནས་ལུགས་ཅི་ཡང་མི་ཤེས་བླུན་པོ་འགས།།
རོལ་བ་འདོམ་གང་ཡོད་པའི་གཟུགས་བརྙན་དང་།།
གྲུབ་ཆེན་ཆ་ལུགས་ངོམ་པའི་བྱེད་ཕྱོགས་ལ།།
སྤོབས་པའི་གླུ་ཞིག་ལོང་དང་ན་མཉམ་ཚོ།།
རང་དབང་མཐོ་གང་མེད་པའི་བུ་མོ་འགས།།
གཞན་ཡུལ་མིག་ཆུའི་བསྙེགས་པའི་འགྲོ་ལུགས་དང་།།
བརྩེ་དུང་བཙན་གྱིས་གཏོར་བའི་ལས་དབང་ལ།།
སྤོབས་པའི་གླུ་ཞིག་ལོང་དང་ན་མཉམ་ཚོ།།
201

སེམས་ཅན་མ་རུ་མཐོང་བའི་ཆོས་པ་འགས།།
ཉམ་ཐག་སྲོག་བླུ་བྱེད་པའི་མཛད་བཟང་དང་།།
བྱང་ཆུབ་སེམས་མཆོག་མངའ་བའི་ཐུགས་རྒྱུད་ལ།།
སྤོབས་པའི་གླུ་ཞིག་ལོངས་དང་ན་མཉམ་ཚོ༎
མ་རྩ་དངུལ་སྒོར་མང་བའི་ཚོང་དཔོན་འགས།།
བུ་ཕྲུག་ཁྲི་ཁར་སྐོར་བའི་ལམ་ལུགས་དང་།།
མོ་རིགས་བྲན་དུ་བཀོལ་བའི་བྱ་བ་ལ།།
སྤོབས་པའི་གླུ་ཞིག་ལོང་དང་ན་མཉམ་ཚོ།།
ཞིང་ཕྱུགས་ལས་ལ་གོམས་པའི་རོང་འབྲོག་འགས།།
བུ་ཕྲུག་གཡོག་དུ་བཀོལ་བའི་ཁ་ཕྱོགས་དང༌།།
རིག་གནས་རྩ་ལྟར་འདོར་བའི་གླེན་རྟགས་ལ།།
སྤོབས་པའི་གླུ་ཞིག་ལོངས་དང་ན་མཉམ་ཚོ།།
གླུ་ཞིག་ལེན་འདོད་སྤོབས་སེམས་མཆིས་མོད་ཀྱང་།།
སྐད་ངག་མེད་པའི་ད་བར་ཁ་རོག་བསྡད།།
ད་ལོ་ཕྱི་ནང་འཕྲལ་གྱིས་རྐྱེན་དབང་གིས།།
བཟློག་མེད་ལས་ཀྱིས་དེད་པའི་གླུ་འདི་ཐལ།།
བླ་དཔོན་བཙན་པོ་རྣམས་ཀྱིས་སྐུ་བཟུར་ཞིག།
རོང་འབྲོག་ཕོ་མོ་ཀུན་གྱིས་མགོ་སྒུར་ཞིག།
ན་མཉམ་སྤུན་ཟླ་རྣམས་ཀྱིས་གྲོགས་མཛོད་ཅིག།
ནོར་འཁྲུལ་ཡོད་ན་གནས་ལུགས་ཅན་ལ་བཤགས།།
ཉིས་སྟོང་གསུམ་ལོའི་ཟླ་བཅུ་བར་ཕ་ཡུལ་དུ།།
202

ཕ་ཡུལ་ལ་ཕུལ་བ།
མངལ་སྒོ་དོག་མོ་ཞིག་གི་ན་ཟུག་བརྒྱུད།།
མགོ་ནག་མི་གྲལ་འདི་རུ་འཚར་ལོང་བྱུང་།།
ཕ་མ་གཉིས་འཛོམ་མིན་པའི་དྭ་ཕྲུག་ང་།།
འཇིག་རྟེན་ཟླུམ་པོ་འདི་ནས་འཁོར་ཐབས་བྱས།།
ཤ་ཁྲག་འོ་ཐུང་བྱ་བར་འབད་པ་སོགས།།
སྤྱིར་གྱི་སྲོག་ལྡན་ཞིག་གི་རང་གཤིས་ཙམ།།
ང་ཚོ་སྲོག་ལྡན་ནང་ནས་མི་ཡིན་པའི།།
དུད་འགྲོ་སོགས་ལས་ཁྱད་པར་འཕགས་པ་དགོས།།
ཕྱི་རྒྱལ་ནང་རྒྱལ་གཉིས་ལ་རིག་གནས་དར།།
སི་ཁྲོན་ཨ་མདོ་སོགས་སུ་རིག་གནས་དར།།
འཛམ་གླིང་ཡུལ་གྲུ་ཀུན་ལ་རིག་གནས་དར།།
ང་ཚོ་
ཙོ་གཅིག་པུ་ཐར་ས་གང་ནས་གདའ།།
དགེ་བ་བསྒྲུབས་ན་ལྷ་འབོད་ཀླུ་འབོད་བྱེད།།
སྐྱབས་སུ་རེ་ན་མོ་རྩིས་ལུང་གསུམ་མཆོག།
ཕ་མེས་དང་པོའི་སྲོལ་ངན་འདི་ཚོ་ཡང་
ང་།།
དོར་ན་མི་རུང་གནས་ལུགས་སུ་ཡི་བཤད།།
བླ་མ་ཡིན་ན་ཆོས་སྲིད་གཉིས་ལྡན་ཞིག།
སྤྲུལ་སྐུ་ཡིན་ན་གོང་མའི་རྣམ་ཤེས་ཞིག།
ཅི་ཡང་མིན་ན་གྲ་རྐྱང་དྲང་མོ་ཞིག།
འདི་ནི་བོད་མའི་མཚོན་བྱེད་དང་པོ་ཡིན།།
རྔ་སྦུབ་རོལ་ཆ་འཛིན་ལུགས་ཤེས་ཙམ་དང་།།
203

ཁ་ཏོན་དཔེ་ཆའི་མགོ་རྔ་རྟོགས་ཙམ་གྱིས།།
བན་དེ་བཟང་བོའི་གྲས་སུ་རྩི་ཆོག་ན།།
གྲྭ་སར་དཀའ་སྤྱད་བྱེད་པའི་དགོས་པ་ཅི།།
བྱིས་པ་ཐམས་ཅད་རྒྱུ་རིགས་སློབ་གྲྭར་འགྲིམ།།
ཤུལ་ལས་ཕ་མ་རྣམས་ཀྱིས་རེ་འདུན་བཅོལ།།
སློབ་དཔོན་ཐོན་མིས་བཟོས་པའི་བོད་ཡིག་ལ།།
རིན་ཐང་མེད་པ་སུ་ལ་གོ་རྟོགས་སྐྱེས།།
འཇའ་ཚོན་རི་མོ་བཀྲ་བར་ལྟས་བཟང་བརྗོད།།
རླུང་ནག་འཚུབ་མ་བྱུང་བར་ལྟས་ངན་སྨྲ།།
ང་ཚོ་རིགས་འདིའི་ཀླད་པའི་གོ་རྟོགས་ལ།།
ཤེས་རིག་ཅི་ཙམ་ལྡན་པ་འདི་ནས་གོ།
ཁྱེད་ཚོའི་དམོད་མོ་གང་ཡོད་ང་ལ་བྱོས།།
ང་ཡི་སེམས་གཏམ་ཡོད་ཚད་ཁྱེད་ཚོར་བརྗོད།།
ང་དང་ཁྱེད་ཚོའི་བར་ན་ཤ་འཁོན་ཞིག།
ཤ་འཁོན་དེ་ཡང་བསམ་ན་སྙིང་ནད་ཞིག།
དེ་རིང་འདི་ཙམ་མ་གཏོག་ཁོམ་མ་བྱུང་།།
རྗེས་ཕྱོགས་མུ་མཐུད་འབྲི་འདོད་ཧམ་སེམས་ཡོད།།
ཧ་ཀྱང་མི་དགའི་ངན་གོམ་ཆེ་བ་ཚོའི།།
ཤོག་ལྷེ་འདི་ཚོ་མེ་ལྷའི་ཞལ་དུ་སྟོབ།།
ཉིས་སྟོང་གསུམ་ལོའི་ཟླ་བཅུ་བར་ཕ་ཡུལ་དུ།།
ཁ 204

སྐྱོ་
གླུ་
ཁྱིམ་བདག་རྒན་པོའི་བཀའ་དབང་བཙན་པོ་རྒྱུད་འཛིན་ཚ་བོའི་གཉའ་ལ་བབ།།
ཉམ་ཆུང་དུད་འགྲོའི་སུག་བཞི་བཅང་ནས་སྲོག་རྩ་དམར་བོ་དུམ་བུར་གཏུབ།།
འཚེ་མེད་ཞི་བདེའི་གནས་མཆོག་འདི་ལ་ཁྲག་གིས་བརྫིས་པའི་གཏམ་རྒྱུད་འཁྱིལ།།
འབྱོར་མེད་མི་རྐྱང་འཁྱམ་པོའི་མིག་ལ་འཇིགས་སུ་རུང་བའི་ལྟད་མོ་ཤར།།
མ་བྱེད་མ་བྱེད་སྐྱུར་ཞོག་ཟེར་རྒྱུ་ལོ་རྒན་བརྒྱད་ཅུའི་ཨ་མར་ལྟོས།།
རེད་དོ་རེད་དོ་འགྲིག་འདུག་ཟེར་རྒྱུ་ལུག་ཆུང་དཀར་བོའི་ཉམ་ལ་ལྟོས།།
རྒྱུ་མའི་ནང་མཚང་ཕྱི་རུ་མངོན་པའི་འདས་མ་འདས་ཀྱིས་སོ་མཚམས་འདིར།།
སོ་སོའི་སྐྱེ་བོ་བདག་འདྲ་བ་ཡིས་གཞན་ཕན་སྤྱོད་བཟང་ཇི་ལྟར་བསྒྲུབ།།
ཡུལ་མིར་ཅི་ཁག་སྔོན་མའི་དུས་ནས་ད་ལྟའི་བར་དུ་ཤ་ཟ་མཁན།།
ང་ལ་ཅི་ཁག་སྨྱུ་གུ་བཟུང་ནས་བདེན་དོན་འཚོལ་བའི་ཞིབ་འཇུག་མཁན།།
དུད་འགྲོར་ཅི་ཁག་སྲོག་རྩ་གཉོམ་པོ་གཞན་ལ་ཤོར་བའི་སྡུག་ཤི་མཁན།།
མདོར་ན་འདི་ལ་ཅི་ཞིག་བྱེད་དགོས་གནམ་རྒན་སྔོན་མོ་ཞར་སྒོག་མ།།
ཤ་ཁྲག་ལ་རྔམ་མི་ལྤག་གྱོན་པའི་གདོང་དམར་སྲིན་པོའི་ཁྱུ་ཚོགས་རྣམས།།
འདས་པའི་སངས་རྒྱས་ཀུན་གྱིས་མ་ཐུལ་ད་ལྟའི་ལས་དབང་འདི་འདྲ་བ།།
མ་འོངས་མེ་ཏོག་ཚོམ་བུ་གཅིག་དུ་མཉམ་སངས་རྒྱུ་བའི་སྨོན་པ་ཡང་།།
རིན་ཆེན་བྱང་ཆུབ་སེམས་མཆོག་མེད་ན་ཇི་ལྟར་འགྲུབ་ཐུབ་གླེན་པའི་རིགས།།
ཤ་ཁྲག་སྤང་ནས་མི་ཚེ་གཅིག་ལ་ཚངས་བར་སྤྱོད་པའི་དགེ་བསྙེན་མ།།
འདི་ལྟར་བསམ་ན་དྲིན་ལྡན་ཨ་མ་ལས་མིང་ཅན་ཡང་བྱང་སེམས་དངོས།།
རྒྱུ་དང་འབྲས་བུ་མི་བསླུའི་རིམ་པ་ཐུབ་པའི་དབང་བོས་ཞལ་ནས་གསུང་།།
དཀར་ནག་གོ་ལྡོག་འབྱུང་བ་མི་སྲིད་ཡིད་ཆེས་བསྐྱེད་དགོས་བརྩེ་ལྡན་མ།།
205

ཉམ་ཐག་སེམས་ཅན་སྲོག་བསླུ་བྱེད་མཁན་མཁན་ཆེན་ཚུལ་ཁྲིམ་བློ་གྲོས་སྟེ།།
སྤྱན་རས་གཟིགས་མགོན་དངོས་སུ་བྱོན་ཀྱང་འགྲོ་དོན་འདི་འདྲ་ཡོང་བ་དཀའ།།
ད་ལྟ་གངས་ལྗོངས་བོད་ཡུལ་འདི་རུ་ཁ་ཕོ་མཐོ་བའི་བླ་མ་རྣམས།།
ང་རྒྱལ་མགོ་འཕང་གྱེན་དུ་མ་འདེགས་སྐྱེས་ཆེན་དམ་པའི་མཛད་པར་ལྟོས།།
འཕགས་པའི་བཞུགས་གནས་རྒྱ་གར་ཡུལ་ན་ཐབས་ཀྱིས་འགྱིང་བའི་གངས་ཅན་མགོན།།
གདུལ་བྱའི་ལྷག་མ་གཉོམ་ལྡན་ ་
སེམས་ཅན་་ཅན་ཁྲི་ཚོ་འབུམ་གྱིས་ལས་དབང་ལ།།
རྟག་དུ་ཐུགས་རྗེའི་སྤྱན་གྱིས་གཟིགས་ཤིག་བོད་མའི་སེམས་ཀྱིས་ཉི་མ་མཆོག།
ལྷོད་པ་མེད་པའི་གསོལ་བ་འདེབས་སོ་བྱིན་རླབས་ཐོབས་ཤིག་བྱམས་པའི་གཏེར།།
ཉིས་སྟོང་གསུམ་ལོའི་ཟླ་བརྒྱད་པར་ཕ་ཡུལ་དུ།།
206

གངས་རིའི་བུ་རྒོད་ཁྱུ་གཅིག་ལ་
བསྐུལ་བ
རླབ་ཆེན་གངས་རིའི་བུ་རྒོད་དམ་པ་ཚོ།།
སྔོན་བྱོན་མེས་པོའི་ཐུགས་བཞེད་འགྲུབ་ཆེད་དང་།།
འཚོ་བའི་རིག་གནས་དར་སྤེལ་བྱ་ཕྱིར་དུ།།
བོད་མིའི་ལ་རྒྱ་སྐྱོང་བཞིན་ཕེབ་ལ་ཤོག།
རླབས་ཆེན་གངས་རིའི་བུ་རྒོད་དམ་པ་ཚོ།།
རང་རེའི་མི་རིགས་སྔོན་དུ་ཐོན་ཆེད་དང་།།
རྗེས་ལུས་སྣང་ཚུལ་འཇོམ་པར་བྱ་ཕྱིར་དུ།།
དགག་སྒྲུབ་དོགས་གཅོད་བྱེད་བཞིན་ཕེབས་ལ་ཤོག།
རླབས་ཆེན་གངས་རིའི་བུ་རྒོད་དམ་པ་ཚོ།།
རོ་ལང་སྡེ་ལ་འགྲན་ཡ་སློང་ཆེད་དང་།།
འཇིགས་རུང་འཕྲང་ནས་ཐར་བར་བྱ་ཕྱིར་དུ།།
ང་རྒྱལ་ཀུ་ཅོ་སྒྲོག་བཞིན་ཕེབ་ལ་ཤོག།
རླབས་ཆེན་གངས་རིའི་བུ་རྒོད་དམ་པ་ཚོ།།
ད་ལྟ་འདིར་ཡོད་མིང་སྲིང་སྐྱོབ་ཆེད་དང་།།
མ་འོངས་ཕྲུ་གུ་བསྐྱེད་བསྲིང་བྱ་ཕྱིར་དུ།།
ཀུ་བསྭཱ་རྨུ་རྒྱལ་འཐེན་བཞིན་ཕེབས་ལ་ཤོག།
རླབས་ཆེན་གངས་རིའི་བུ་རྒོད་དམ་པ་ཚོ།།
འཚོ་བ་དོན་སྙིང་ཅན་ཞིག་རོལ་ཆེད་དང་།།
ཕྱི་གནས་ཚན་རྩལ་ནང་འདྲེན་བྱ་ཕྱིར་དུ།།
207

ཤེས་རིགས་སློབ་སྦྱོང་བྱེད་བཞིན་ཕེབས་ལ་ཤོག།
རླབས་ཆེན་གངས་རིའི་བུ་རྒོད་དམ་པ་ཚོ།།
ཕ་སྐད་གཙང་མའི་སྒྲ་རྒྱུན་སྐྱོང་ཆེད་དང་།།
མཁས་མཆོག་ཐོན་མིར་རྗེས་དྲན་བྱ་ཕྱིར་དུ།།
རིགས་གཞུང་བོད་དེབ་སྤེལ་བཞིན་ཕེབས་ལ་ཤོག།
རླབས་ཆེན་གངས་རིའི་བུ་རྒོད་དམ་པ་ཚོ།།
མེས་པོའི་གོང་མའི་གོམས་སྲོལ་འཛིན་ཕྱིར་དང་།།
ཕོ་བྲང་ཏ་ལའི་གཟི་མདངས་ངོམས་ཕྱིར་དུ།།
ཚན་རྩལ་རིག་གནས་གླེང་བཞིན་ཕེབས་ལ་ཤོག།
རླབས་ཆེན་གངས་རིའི་བུ་རྒོད་དམ་པ་ཚོ།།
ཕ་རྒན་སྤྲེའུའི་གཤིས་བཟང་ངོམས་ཆེད་དང་།།
དབུགས་ལྡན་འགྲོ་ལ་ཕན་བསྒྲུབ་བྱ་ཕྱིར་དུ།།
བཅོས་མིན་མ་ཎི་བགྲང་བཞིན་ཕེབས་ལ་ཤོག།
ཉིས་སྟོང་བཞི་ལོའི་ཟླ་བརྒྱད་པར་ཕ་ཡུལ་དུ།།
- 208

ཟི་ལིང་བོད་མིའི་ཁྲོམ་གྱིས་སྣང་ཚུལ
ཚོང་ཟོང་སྣ་ཁ་མང་པོ་ཐང་མར་བརྡལ།།
རླངས་འཁོར་ཆེ་ཆུང་མང་པོ་ལྟར་ཕྲེང་བསྒྲིགས།
ཁང་བརྩེགས་མཐོ་དམའ་མང་པོ་རི་ལྟར་བརྗིད།།
གྲངས་མེད་མི་རིགས་མང་པོ་སྤྲིན་ལྟར་འཐིབ།།
འབྱོར་ལྡན་ཚོང་བའི་འདི་ནས་མགོ་སྐོར་གཏོང་།།
དད་ལྡན་མཇལ་བའི་འདི་ནས་ངལ་གསོ་བྱེད།།
མཁྱེན་ལྡན་བླ་མའི་འདི་ནས་ལུང་བསྟན་གསུང་།།
སྟོབས་ལྡན་ཇག་པའི་འདི་ནས་དབང་བསྒྱུར་མཛད།།
ཁ་ཡག་ངོ་དགའ་བཤད་མཁན་སྤྲང་བོ་མོད།།
ཁུ་ཚུར་ལྕག་སྐོར་གཡུག་མཁན་རྐུན་མ་མོད།།
དཔང་ཡིག་རྫུན་མ་བསྒྲིགས་མཁན་གྲྭ་བ་མོད།
འོ་འཛིན་བླ་ཤ་སྟོན་མཁན་བུད་མེད་མོད།།
རྒྱལ་ཁྲིམས་མགོ་རྔ་མེད་པ་ཁྲོམ་འདིའི་རྒྱན།།
རྡུང་རེས་འཁོན་རེས་བྱེད་པ་སྲང་འདིའི་སྲོལ།།
རྐུ་འཕྲོག་མནར་གཅོད་གཏོང་བ་སྡེ་འདིའི་ལུགས།།
མི་རིགས་ལ་རྒྱ་དབེན་པ་ཡུལ་འདིའི་ཆོས།
བོད་མིའི་ཁྲོམ་ར་བླ་དཔོན་འདུ་ར་ཡིན།།
བོད་མིའི་ཁྲོམ ར་ཕོ་མོའི་རྩེད་ར་ཡིན།།
བོད་མའི་ཁྲོམ་ར་བཙུན་པའི་ཆོས་ར་ཡིན།།
བོད་མའི་ཁྲོམ་ར་མི་རིགས་ཚོང་ར་ཡིན།།
209

དཔེ་ཆ་ཁུར་ནས་མགྲོན་ཁང་བཙལ་བ་དང༌།།
ཆོས་གོས་མནབ་ནས་སྲང་ལ་ཉུལ་བ་དང་།།
ཕྱག་ཕྲེང་འདྲེན་ཞོར་ལུག་ཤ་ཟ་བ་སོགས།།
ངོ་མཚར་ཁྱད་འཕགས་ལྟད་མོ་འདི་ན་སྣང་།།
རྐང་ལག་མེད་པར་གོག་ནུར་བྱེད་པ་དང༌།།
ཕོ་བའི་རྒྱུ་མ་ཐང་ལ་ལྷུང་བ་དང་།།
ཕ་མ་ཤི་ནས་བྱིས་པ་བོར་བ་སོགས།།
དུ་བྲོ་སྐྱོ་བའི་གཏམ་རྒྱུད་འདི་ན་གྲགས།།
ཡར་ལ་འགྲོ་སྐབས་ཐུར་དུ་འཐེན་པ་དང༌།།
ཐུར་དུ་བགྲོད་དུས་མཐེ་བོང་སྟོན་པ་དང་།།
གཡས་གཡོན་གཉིས་ནས་ཁུག་མ་ཁྱེར་བ་སོགས།།
སྔོན་མེད་ཁྱད་མཚར་མགྲོན་བསུ་འདི་ནས་བྱེད།།
སྒོར་མོ་ཡོད་མེད་དོགས་ཟོན་བྱེད་པ་དང་།
གཞན་ལ་འགྲོ་དུས་འདུག་སྟེག་རྩོད་པ་དང་།།
གནས་འདིར་སྡོད་སྐབས་མགྲོན་ཁང་བཙལ་བ་སོགས།།
ཡིད་ཐང་ཆད་པའི་ངལ་བ་འདི་ནས་འཕྱུར།།
གྲོང་འདིའི་གསང་བའི་ཡོན་ཏན་མ་ལུས་པ།།
འདི་འདྲ་ཙམ་གྱིས་རྫོགས་པར་མི་ནུས་མོད།།
འོན་ཀྱང་ཆ་ཤས་ཙམ་འགའ་བརྗོད་པ་འདི།།
འགལ་མེད་ལེགས་པའི་
ལམ་ལམ་
དུ་འགྱུར་བར་སྨོན།།
ཉིས་སྟོང་བཞི་ལོའི་ཟླ་བཅུ་གཅིག་པར་ཟི་ལིང་དུ།།
210

རི་འདབས་ཀྱི་ཚོར་སྣང
བརྩེ་ཆེན་ཉི་མའི་གཟི་འོད་མཁའ་རུ་འཕགས།།
གྲང་ལྷག་མུན་སོགས་དཔུང་སྡེ་མཐར་སྐྲོད་བྱས།།
ས་སྟེང་སེམས་ཅན་ལུས་ལ་བདེ་དྲོད་རྒྱས།།
ང་ཅག་སྐོར་མཇལ་བྱེད་པར་མཐུན་རྐྱེན་བསྐྲུན།།
མི་མགོ་བཅུ་ཕྲག་ལྷག་ལས་གྲུབ་པ་ཡི།།
དད་ལྡན་མཇལ་བའི་ཕྱོགས་ཁག་ཆུང་ཆུང་དེ།།
དལ་བྲེལ་མེད་པར་རི་མགོར་ཡུན་གྱིས་འཛེགས།།
སྔ་ཕྱི་བྱས་ཏེ་གནས་སྒོར་རིམ་གྱིས་མཇལ།།
རི་བོ་ཆེན་པོ་བྲག་དཀར་སྤྲེལ་གྱི་རྫོང་།།
ཕྱི་ན་རྡོ་བྲག་ནགས་ཚལ་རྒྱན་ལྟར་བཀྲ།།
ནང་ན་རང་བྱོན་འབུར་སྐུ་ཁྲི་མ་འབུམ།།
ངོ་མཚར་མིག་ལ་འཁྲུལ་སྣང་གྲངས་མེད་སྟེར།།
ཁོ་བོའི་བཀྲ་ཤིས་ལ་ནས་ངལ་གསོ་སྐབས།།
རྐང་ལམ་དུ་མ་འདྲེས་མཚམས་བཞི་མདོ་དེར།།
བརྐྱང་ཕྱག་འཚལ་མཁན་རོང་མོ་སྐོར་ཞིག་མཐོང་།།
སེམས་སུ་འདི་ཚོར་སྤོབས་པ་ཆེ་འོ་སྙམ།།
དྲིན་ལན་འཇལ་གནས་ཕུག་པ་ཆུང་ངུའི་ནང་།།
ཁེ་སྔོན་ལམ་ནས་མཐོང་གྲས་མོ་ཞིག་གི།
འཛུམ་ཏེ་ཧ་ཀྱང་བག་ཡང་ལྷོད་པའི་ངང་།།
211

ཨ་ཁུ་སེམས་ཆུང་བྱེད་དགོས་ཞེས་སུ་གདམས།།
ང་ཡིས་ཕྱོགས་དེར་ཞིབ་ལྟ་བྱས་པའི་ཚེ།།
བུ་མོའི་མངོན་ཆུང་སྐྱེང་བའི་རྣམ་འགྱུར་དེའི།།
དབང་རྩ་ཧྲིལ་བོ་སྦྲིད་་དང་ཆབ་གཅིག་དུ།།
བོད་མོ་ཞིག་གི་ཐུན་མིན་ཁྱད་ཆོས་རྟོགས།།
གནས་རི་ཆེན་པོ་འདི་ཡིས་ཡོན་ཏན་གྱིས།།
བདག་གིས་ཁོ་ཚོར་རྒྱུས་ལོན་ཐུབ་སོང་ཕྱིར།།
བཀའ་དྲིན་སྙིང་ནས་དྲན་པའི་ལེགས་སྐྱེས་སུ།།
རི་གཤམ་དེ་རུ་རྡོ་མཆོད་མང་ཙམ་ཕུལ།།
ད་དོང་ཚེ་འདིར་ལན་གཅིག་འཕྲད་ཕྱིར་དུ།།
སྤྲེལ་རྫོང་བྲག་ན་ལྷ་ཞིག་ཡོད་སྲིད་ན།།
གཤིན་རྗེའི་མཁན་པོར་ཅུང་ཙམ་སྒུག་རོག་ཞེས།།
ཕྱོགས་མཚམས་སྟེང་འོག་མེད་པར་སྐད་བསྐུར་བྱས།།
དེ་རུ་བྱུང་བའི་དོན་རྐྱེན་ཚེ་ཕྲ་ཀུན།།
ཞིབ་མོར་བྲིས་ཚེ་མཛེས་ཉམས་བྲལ་དོག་ནས།།
དོན་དངོས་བརྗོད་པའི་ཁ་བརྡ་ཉུང་བསྡུས་འདི།།
མཐོ་རིས་ཉག་ཆེན་ཁ་ནས་གསལ་བོར་སྨྲས།།
ཉིས་སྟོང་བཞི་ལོའི་ཟླ་བདུན་པར་སྤྲེལ་རྫོད་ནས།།
212

འདས་ཟིན་པའི་ཕུ་
བོར་
ཕུལ་བའི་
མྱ་ངན་གྱི་
གཏམ་
ཐུང་། །
སྔོན་ཆད་ཚེ་འདས་ཞེས་པ་རྣ་ལམ་དུ་
བརྒྱུད་
དུས།།
ཚིག་ཙམ་ཡིན་ཕྱིར་སྣང་དོག་ཆེན་པོ་
ཞིག་
མེད་
མོད། །
ད་སྐབས་འགྲམས་ཀྱི་མི་གཅིག་ཚེ་འདས་སུ་གྱུར་དུས།།
དོན་དངོས་ཡིན་ཕྱིར་དོན་གྱི་གནད་
ཟབ་
དེ་རྟོགས་སོང་།། །
ཉིས་སྟོང་གཉིས་ལོར་རྒྱང་ནས་ཕ་ཡུལ་དུ་འབྱོར་སྐབས།།
དགོད་སྒྲ་ལྡིར་ལྡིར་བྱེད་པའི་བདག་སེམས་ཀྱི་ཕུ་བོའི།།
རང་ལ་དབང་བའི་འཇིག་རྟེན་
ཆུང་ཆུང་
དེ་
བསྐྱུར་
ནས།།
མུན་ནག་ཕྱི་མར་བཞུད་པའི་རྣམ་པ་
ཞིག་
མངོན་
བྱུང་།།
བྲང་ཁོག་ཆུང་ཆུང་གཉིས་པོ་ཡང་ཡང་
དུ་བརྡུང་
ནས།།
མིག་ཆུའི་ཐུག་པ་བར་མེད་ས་གཞི་
ལ་
གཏོར་
ཡང་།།
འཇིག་རྟེན་འདི་ཡི་མི་ཚོས་གོ་བ་ཙམ་མ་
མ་
གཏོགས
ཕུ་བོ་དམ་པའི་ཐོས་རྒྱུ་རི་བོང་རའི་ཟླ་ཙ།
གང་ཉིད་འདས་པའི་མི་ལོ་ལྔ་དྲུག་འདིའི་
རིང་
ང་ཡིས་རང་ལ།།
སེམས་གསོ་
བཞིན་གཡེང་ཐབས་རེ་བྱས་མོད།།
གསོན་པའི་དུས་ཀྱི་གསོན་གཏམ་རྣ་ལམ་དུ་བརྒྱུད་སྐབས།།
བཟོད་མེད་
སྡུག་གི་མཆི་མ་སྙིང་གཏིང་ནས་འཕྱུར་ཐལ།།
བདེན་རྫུན་གློ་བུར་འབྱེད་དཀའི་རྨི་
ལམ་
གྱི་ཁྲོད་
དྲན་པའི་མི་དེའི་གཟུགས་བརྙན་གསལ་ནས།།
ལྷང་
ངེར་
མཐོང་བྱུང་།།
བདེན་པ་ཡིན་སྙམ་འཐམ་ནས་དགའ་
འ་འབོད་
ཞིག་བྱེད་
སྐབས།།
213

ཟློས་གར་ཞིག་མངོན་ ཐལ།།
གཞི་མེད་རྩ་བྲལ་སྐྱོ་བའི་
ཕྱོགས་མེད་འགྲོ་བ་ཀུན་ལ་བྱམ་བརྩེ་དེ་ལྡན་ཞིང་།།
མཐོན་པོ་ཞིག་ལྡན་ལ།།
རིག་པ་ཟབ་མོའི་རྟོག་དཔྱོད་
མི་ལོ་ཉེར་ལྔའི་ན་ཚོད་དར་བབ་ཀྱི་སྒང་འདིར།།
ང་ཡི་ཕུ་བོ་བཟང་བོ་མི་ཡུལ་དང་བྲལ་སོང་།།
འདིར་ཡོད་ལ།།
ད་ལྟ་ང་རང་འཇིག་རྟེན་མི་ཡུལ་
ཕུ་བོ་འདི་ལས་གཞན་པའི་གནས་ཤིག་ན་ཡོད་སྟབས།།
མེད་རྐྱེན།།
རྩ་བ་ནས་
གོ་སྐབས་
དངོས་སུ་འཕྲད་པའི་
བསམ་ཞིང་བསམ་ན་སྐྱོ་བ་བཟོད་་ཐབས་ཐབས་ཤིག་མི་འདུག།
ཀྱི་ཕུང་བོ།།
རྣམ་ཤེས་
མེད་
གཟུགས་
གཏན་དུ་བྲལ་བའི་
མགྱོགས་རླུང་བུའི་ཚུལ་དུ་རྒྱུ་བ་དེ་བདེན་ན།།
མྱུར་
ནས།།
ཆེན་པོ་ལ་བསྟེན་
གྱི་མྱུར་རྩལ་
འཕྲུལ་
འགྱུར་
དགུ་
ཅིག་ཕུ་བོ།།
ཉིས་ང་ལ་བརྡ་
སྟོང་བཞི་ཞིག་སྟོན་
ལོར་ཕུ་རྒྱུ་མ་
བོ་དང་བརྗེད་
ལྷན་དུ་སྔོན་ཆད་སྡོད་མྱོང་སའི་ས་ཆ་་
ཞིག་ནས།།
214

ཕུ་བོ་དམ་པདྨ་རྡོ་རྗེ་ལ་ཕུལ་བ།
ལོ་འཁོར་ཉེར་ལྔ་མ་རྫོགས་སྔོན་ཞིག་ལ།།
དབྱུག་རྟ་ཞོན་ནས་དཔུང་བ་མཉམ་གཤིབས་བྱས།།
སྦྲ་ནག་ནང་ནས་འོ་ཞོ་མཉམ་འཐུང་བྱས།།
འབྲོག་ཕྲུག་རྒོད་པོ་གཉིས་ཀྱི་རྣམ་ཐར་བསྐྱངས། །
ཁྱོད་རང་ང་ལས་ལུས་པོ་ཆེ་སྟབས་ཀྱིས།།
ང་ཡིས་སྔོན་ཆད་ཞིག་ནས་ཕུ་བོ་བཏགས།།
ང་རང་ཁྱོད་ལས་ལུས་པོ་ཆུང་སྟབས་ཀྱིས། །
ཁྱོད་ཀྱིས་སྔོན་ཆད་ཞིག་ནས་ནུ་བོར་སྙམ།།
བྱ་བ་གང་ཞིག་བསྒྲུབ་པར་དམ་བཅས་ཚེ།།
རྡོ་ལ་རི་མོ་བྲིས་ལྟར་མི་ཉམ་པ།།
སྔོན་ནས་ད་བར་ཁྱོད་ཀྱི་ཆོས་ཁོ་ན།།
ང་ནི་ཚུལ་འདིར་ཡིད་སྨོན་གྲངས་མེད་སྐྱེས།།
ནམ་ཁོམ་དུས་སུ་གླེང་མོལ་བྱས་པ་ན། །
ཁྱོད་ལ་ཐུན་མོང་མིན་པའི་འདོད་ཚུལ་མང་།།
ང་ལ་རང་ལུགས་འཛིན་པའི་ང་རྒྱལ་ཆེ། །
མཐའ་མ་རི་སྤྱང་གཉིས་རྗེས་བསྙེགས་དགོས་བྱུང༌།།
 རྒྱང་རིང་སྐུ་ལོའི་མཚན་བྱང་ཕྲག་ན་བརྗིད། །
ཕུག་འདུན་ལྡན་པའི་ཐུགས་སྣེ་ལྷོ་ལ་ཕྱོགས། །
སྙིང་རྗེའི་སྒོ་ནས་གཞན་དོན་ཁུར་དུ་ལེན།།
ད་དུང་བུ་རྒོད་ཁྱོད་ལ་ལ་རྒྱ་མངའ།།

དུས་རྒྱུན་ཁོར་ཡུག་གཅིག་ན་འཚོ་སྐབས་སུ། །
ང་ཡིས་གཞུང་ལུགས་ཀློགས་ནས་གནས་ལུགས་བཙལ། །
ཁྱོད་ཀྱིས་དངོས་དོན་བསྙེགས་ནས་བདེན་དོན་རྙེད། །
གལ་ཆེན་དོན་ལ་འཕྲད་དུས་ཕམ་མཁན་ང་།།
ང་ལ་སྙིང་རླུང་འཕར་བའི་སྐབས་རེ་རེར།།
ལྷག་བསམ་ལྡན་པའི་ཁྱོད་ཀྱི་ཚིག་རེ་རེས།།
ལུས་སེམས་གཉིས་ཀ་ལྷོད་པའི་སྐབས་རེ་བྱིན།།
ད་ལྟ་བསམ་ན་བཀའ་དྲིན་ཞུ་དགོས་འདུག །
ཕ་ཡུལ་ཕྱོགས་ཀྱི་ལུང་ཕུག་དོག་མོ་འདིར། །
རྒྱལ་ཕམ་འགྲན་རྩོད་བྱེད་མཁན་ཆེས་མང་ཡང
ལྷན་སྐྱེས་ཚོར་བ་རྣོན་པོ་དེའི་རྐྱེན་གྱིས། །
ཨང་ཀི་དང་པོ་ཁྱོད་ལ་ཐོབ་བཞིན་འདུག །
ཆུང་ཆུང་བྱིས་པའི་དུས་ནས་ད་རེག་བར།།
བྱུང་བའི་གནས་ཚུལ་མང་བོ་མཆིས་མོད་ཀྱང་།།
ཕུ་བོ་ཁྱོད་ལ་དུང་བ་ཟབ་དྲག་པས། །
བསྟོད་པ་ཙམ་ལས་ངག་ནས་ཅང་མ་ཐོན།།
ཉིས་སྟོང་དྲུག་ལོའི་ཟླ་དང་པོའི་ཚེས་བཅུ་ཉིན་ཕ་ཡུལ་དུ།། །།
216

གྲོགས་ལ་ཕུལ་བ།
སི་ཁྲོན་ཁམས་ཀྱི་སྤྲུལ་སྐུ་བདུལ་འདུལ་མཚན།།
མཚོ་སྔོན་ཨ་མདོའི་མི་རྐྱང་རང་འབར་མིང་།།
ཟློས་གར་འཁྲབ་ཆུང་ཞིག་གི་རྩེད་མོའི་ཁྲོད།།
དམར་ཆུང་སེམས་པའི་སྣེ་མོ་གཅིག་དུ་འདྲེས།།
ཁམས་ཀྱི་མཁན་སྤྲུལ་འགའ་ཡི་འགྲོ་ལུགས་དང་།
ཨ་མདོའི་བརྙན་འཕྲིན་ཟློས་གར་འཁྲབ་ལུགས་སོགས།།
དོན་སྙིང་ལྡན་པའི་སྐད་ཆའི་རྣམ་གྲངས་ཁྲོད།།
གསང་བའི་གཏམ་རྒྱུད་ངེད་གཉིས་མགོ་ལ་འཁོར།།
དགུང་མོའི་དུས་ཚོད་བཅུ་གྲངས་ཡས་མས་སུ།།
ཤར་ཕྱོགས་ལྷ་ཁང་དམར་བོའི་ཡང་ཐོག་ནས།།
དཔའ་རྒོད་ཐོག་ལྷ་ཞེས་པའི་ལོ་རྒྱུས་ཞིག །
སྒྲ་ཐག་འཁོར་ལོར་བཀོད་པ་དྲན་ཨེ་བྱུང་། །
གནའ་མི་རྙིང་བ་དཔའ་བོ་ཡིན་མིན་དང་། །
ད་མི་གསར་བར་བརྩེ་དུང་ཡོད་མེད་སོགས།།
]
ཁྱེད་ཀྱིས་སྐྱོ་བའི་གླེང་གཞི་མང་J
 བོའི་ཁྲོད།།
ང་ཡང་མིག་ཆུ་ཤོར་བ་ཐེངས་གཅིག་མིན།།
 མོ་བ་རྫུན་མའི་མོ་ལུང་སྟོན་པ་དང་། །
ལྷ་བ་ངན་པའི་ལྷ་ལུང་འབེབ་པ་སོགས།།
ཡ་མཚན་ཆོ་འཕྲུལ་སྟོན་པའི་རྫུ་བག་ལ། །
ངོ་རྒོལ་བྱེད་རྒྱུར་ངེད་གཉིས་གསང་གྲོས་མཐུན།།
217

འཁྲབ་སྟོན་མཁན་མོའི་ཆ་ལུགས་མཛེས་མིན་དང་། །
འཁྲབ་མི་གསར་བའི་ཉམས་འགྱུར་ཐོན་མིན་སོགས།།
མདོར་བསྡུས་རྣམས།།
འཁྲབ་གཞུང་རེ་རེའི་གནས་ཚུལ་
འཁྲབ་ཚན་ཟིན་བྲིས་བྱས་པ་གྲངས་ཀྱིས་དབེན།།
གློག་བརྙན་གསར་བའི་ལད་ཟློས་བྱེད་སྐབས་སུ། །
མི་ཚོགས་འདུས་ནས་རུབ་ཏེ་ལྟ་བ་དང་།།
གྲྭ་གཞོན་དུ་མའི་མཐེ་བོང་བསྒྲེངས་བ་སོགས།།
དགོད་རེ་བྲོ།།
ད་ལྟ་བསམ་ན་དངོས་གནས་
གཏམ་རྒྱུད་ཞིག །
ཕ་བུ་གཉིས་ཀྱི་གསང་བའི་
ངེད་གཉིས་ཕར་གླེང་ཚུར་གླེང་བྱེད་པའི་སྐབས།།
ཁྱེད་ལ་སྐྱོ་བའི་མིག་ཆུ་འཐོར་བ་དེ།།
བསམ་ན་ང་ཡང་སྡུག་བསྔལ་གནས་སུ་འགོད།།
གཅིག་ན་བདེ་མོ་འཇོག་པའི་འདུན་པ་དང་།།
གཉིས་ན་རྩོམ་བྱ་ཚར་བའི་ཕམ་ཁ་སོགས།།
མཉམ་འཛོམས་བྱས་པའི་སྣང་ཚུལ་དེའི་རྐྱེན་ཀྱིས།།
མྱུ་གུ་ཐང་ལ་མི་འཇོག་ཐབས་མེད་བྱུང་།།
ཉིས་སྟོང་གསུམ་ལོའི་ཟླ་བཅུ་བར་ཕ་ཡུལ་དུ།།
218

ཕུ་བོ་པདྨ་ཚེ་རིང་ལ་ཕུལ་བ།
ལོ་འཁོར་དུ་མའི་བགྲོད་ལམ་རིང་མོ་ཡི་ཁྲོད་ན།།
ཁྱོད་ལ་དགའ་སྐྱོ་འདྲེས་མའི་འཚོ་བ་ད མང་མོད།།
དུས་རྒྱུན་ཡལ་མེད་འཛུམ་མདངས་ལྷན་སྐྱེས་སུ་མངའ་བ།།
ཁྱོད་རང་ཁོ་ནར་ཡོད་པའི་དམ་པ་ཡི་རང་གཤིས།།
ལྟ་སྤྱོད་འགལ་འདུ་ཆེ་བའི་འབྲོག་ཡུལ་གྱི་གྲོང་ནས།།
ཡ་རབས་གྲོགས་ཀྱི་ངང་ཚུལ་མཛེས་རྒྱན་ལ་སྤྲས་ཏེ།།
མཐོ་དམན་རྒན་གཞོན་ཀུན་དང་ལྷན་ཅིག་ཏུ་འགྲོ་སྐབས།།
བདག་སེམས་མཐུར་མེད་རྒོད་པོ་ཁྱོད་ཕྱོགས་སུ་ཤོར་སོང་།།
ཆ་མེད་རྒྱང་ཐག་རིང་བའི་མགོ་ལོག་གི་ཡུལ་ནས།།
མར་གྱུར་འགྲོ་བའི་དོན་དུ་གདུལ་བྱ་ལ་ཕེབ་སྐབས།།
དུད་འགྲོ་རྟ་ལ་འོ་བརྒྱལ་ཉིས་བརྩེགས་ཤིག་གཏད་ཏེ །
ལྕགས་ཚན་ནམ་མཁར་ཕྱར་བའི་གཏམ་རྒྱུད་དེ་དྲན་ནམ།།
དགོན་པའི་མཐའ་གྲོང་དབུས་སུ་ལྟ་སྐོར་ལ་ཕྱིན་དུས།།
སྣ་འཛོམས་ཚོང་ཁང་ཆུང་བའི་རབ་གསལ་གྱི་ཁ་ནས།།
ཕུ་བོ་ཁྱོད་ལ་མིག་འཕྲུལ་ཡ་མཚན་ཞིག་བསྟན་དེ།།
དྲན་ཐེངས་རེ་རེར་ང་རང་ཞེ་གཏིང་ནས་དགོད་བྲོ།།
མཚམས་རེར་བདག་ལ་སྐྱོ་བའི་དོན་རྐྱེན་རེ་བྱུང་སྐབས།།
གཟི་བརྗིད་ལྡན་པའི་ཕུ་བོའི་ལས་འགན་དེ་འཆང་ནས།།
སེམས་གསོའི་སྙིང་གཏམ་ཕྲ་མོ་ཤར་ཤར་དུ་བཤད་པ།།
བརྗེད་མེད་དྲན་པའི་ངོས་ན་ཝ་ཡ་ལེར་གནས་ཡོད།།
ང་ལ་མི་ཉག་སྲས་མོ་ཐོབ་འདོད་ཀྱི་ཧམ་སེམས།།
219

ཁྱོད་ཀྱིས་ང་ལ་མགོ་སྐོར་གཏོང་འདོད་ཀྱི་གཡོ་སྒྱུ།།
མི་མཐུན་བློ་གཉིས་འདྲེས་ནས་ལྟ་སྐོར་ལ་བསྐྱོད་སྐབས།།
གླང་རྫི་བུ་མོ་མཐོང་ནས་འགལ་བ་དེ་དྲན་ནམ།།
རྨ་དགོན་ཆོས་འཁོར་གླིང་དུ་དགུན་ཆོས་ལ་སྡོད་སྐབས། །
རྒྱ་གར་སྟོན་པའི་མཛད་པ་བཅུ་གཉིས་ནས་བཟུང་སྟེ།།
ཁ་བ་ཅན་གྱི་ད་ལྟའི་གནས་ཚུལ་གྱི་བར་དུ། །
ལྷག་ལུས་མེད་པར་གླེང་དེར་ཕྱིར་དྲན་ཞིག་བྱོས་དང་།།
ཁྱོད་དང་ང་ལ་བྱུང་བའི་གཏམ་རྒྱུད་ཀྱི་དོན་དངོས།།
རྒྱས་པར་བརྗོད་ན་བློས་མི་དཔོག་པ་ཞིག་འདུག་མོད།།
ཁྱོད་ལ་བཅང་བའི་བརྩེ་སེམས་མཚོན་བྱེད་ཀྱི་ཚབ་ཏུ།།
མང་ཉུང་ཁྱད་མེད་བསམ་ནས་འདི་ལྟ་ཞིག་བྲིས་སོ།།
ཉིས་སྟོང་ལྔ་ལོའི་ཟླ་བདུན་པར་མགོ་ལོག་ནས། །
220

བློ་རིག་ལྡན་པའི་གྲོགས་
པོར་ཕུལ་བ།
རྒྱང་རིང་ས་མཐར་འཁྱམ་པའི་དཔོན་སྐོར་བ།།
རྒྱུན་དུ་ཡུལ་སྡོད་བྱེད་པའི་ཆོས་མིང་ཅན།།
ལབ་གླེང་གང་མང་ཞིག་གི་སྣེ་མོ་ནས། །
རྒན་གཞོན་ང་གཉིས་བསམ་བློ་གཅིག་མཐུན་བྱུང་།།
ཉིས་སྟོང་བཞི་ལོའི་ཟླ་སྨད་ཙམ་ཞིག་ལ། །
ང་ཡིས་ལྟ་ཚུལ་གསར་བ་ཁྱོད་ལ་བཤད། །
ཁྱོད་ཀྱིས་མིག་ཟུང་ཅེར་ནས་ང་ལ་ཉན། །
ཐེ་རང་ནག་མོའི་ཆོ་འཕྲུལ་སྐབས་དེར་བསྙན། །
ཁྱོད་རང་རྒན་པ་ཡིན་ཕྱིར་ཕ་ཡི་ཚུལ། །
ང་རང་གཞོན་པ་ཡིན་ཕྱིར་བུ་ཡི་ཚུལ། །
ཕ་བུའི་བསམ་སྦྱོར་གཅིག་དུ་གྱུར་ནས་བཟུང་།།
ངེད་གཉིས་བར་ན་འགལ་བའི་མིང་ཙམ་མེད།།
ཆུང་དུས་སློབ་གྲྭའི་སྒོ་མོ་མ་བརྒལ་ཞིང་།།
ཆེ་དུས་གཞུང་མང་སློབ་སྦྱོང་མ་བྱས་པར། །
བོད་ཡིག་ཆུ་ཚད་ཧ་ཀྱང་མཐོ་བ་འདི། །
ང་ཡིས་བལྟས་ན་ཁྱོད་ཀྱི་ཁྱད་ཆོས་ལགས། །
ང་རང་ཕྱི་ཕྱོགས་སློབ་གྲྭར་བསྐྱོད་ནས་སུ། །
སླར་ཡང་གཡོན་གཞས་ལོང་བར་ཐོན་ཐེངས་རེར། །
ཡུལ་མིའི་ཁ་བརྡར་ཉན་ཚེ་སུན་སྣང་མང་། །
221

ཁྱོད་དང་འཕྲད་སྐབས་སེམས་ཁུངས་དགའ་སྤྲོའི་ཁེང་།།
དབུ་ཚད་གཞུང་ལ་འཇུག་པ་ང་ཡི་གཤིས། །
རིག་གནས་ཀུན་ལ་དགའ་བ་ཁྱོད་ཀྱི་གཤིས། །
ཐུན་མོང་ཁ་བརྡ་མང་བ་དེ་རྐྱེན།།
ང་ཡིས་ངོ་མ་ཁྱོད་རང་བརྗེད་པར་དཀའ།།
ཁྱོད་ཀྱིས་ལོ་ཚོད་འདི་ལས་གཞོན་སྲིད་ན།།
ཁྱད་འཕགས་མཁས་པའི་གོ་གནས་ཐོབ་སླ་མོད།།
མི་ལོ་ལྔ་བཅུའི་ཚད་ཙམ་ལྡན་པ་འདིར།།
ངས་ཀྱང་སེམས་ཁུར་བྱས་པ་ཉུང་ཉུང་མིན།
ཁྱོད་ཀྱིས་ཐོན་སྐྱེད་ཕྱོགས་ལ་འབད་པ་གྱིས།།
ང་ཡིས་གནའ་དེང་གཞུང་ལ་སྦྱང་བ་བྱེད།།
ཐོད་རུས་སྐམ་པོ་རྡུལ་གྱིས་མ་ནོན་བར།།
ཡང་ཡང་ལྷན་འཛོམས་འབྱུང་བའི་སྨོན་ལམ་འདེབས།།
ཉིས་སྟོང་ལྔ་ལོའི་ཟླ་དང་པོའི་ཚེས་དྲུག་ཉིན་ཕ་ཡུལ་ནས།
222

གྲོགས་པོར་ཕུལ་བའི་རྒྱང་འཕྲིན།
ཉིས་སྟོང་ལོ་ཡི་སྐྱ་རེང་ཐོག་མ་གངས་རིའི་ལྗོངས་སུ་ངོམ་པའི་དུས། །
ཉམས་ལེན་ཕྱོགས་ལ་སྦྱང་འདོད་ཆེ་བའི་གསང་ཆེན་མཚན་ཅན་ཁྱེད་ཉིད་དང་། །
ཚད་མའི་སྐོར་ལ་བྱང་འདོད་ཆེ་བའི་ཡེ་ཤེས་མིང་ཅན་ང་རང་གཉིས། །
ཤིར་སེང་ཆོས་གྲྭའི་མགྲོན་པོ་བྱེད་བཞིན་གྲྭ་ཁང་ཞིག་དུ་མཉམ་འཛོམ་བྱུང་། །
ཁྱེད་ཀྱིས་རྒྱུ་ནོར་འབྱོར་བར་བརྟེན་ཏེ་མི་རིགས་སློབ་གསོ་བསྒྲུབ་འདོད་ཟེར།།
ང་ཡིས་གནའ་དེང་གཞུང་ལུགས་སྦྱང་ནས་ཁྱེད་ལ་རྒྱབ་སྐྱོར་བྱེད་འདོད་ཞུས། །
ལོ་ན་ཆུང་ཡང་བསམ་བློ་ཆེན་པོའི་འཇིག་རྟེན་ཧྲིལ་བོ་ཁེབ་སྙམ་ཤར།།
ཁང་མིག་ཆུང་ཆུང་དགོད་སྒྲས་སྤུར་བཞིན་འགྱུར་མེད་དམ་བཅའ་སྙིང་ལ་བཀོད།།
རྒྱ་ནག་ཡུལ་དུ་བསྐྱོད་ཐེངས་རེ་རེར་ཁྱེད་ལ་སློབ་མའི་གྲངས་ཀ་མང་།།
མཁན་ཆེན་རྣམས་པར་འབྲེལ་ཐེངས་རེ་རེར་ང་ལ་ཚད་མའི་གོ་རྟོགས་རྒྱལ།།
དོན་ཆེན་བྱ་བར་རེ་བ་ཡོད་གསུང་རྒྱང་རིང་ཁ་པར་ཁྱོད་ཀྱིས་བཏང༌།།
འོད་སྟོང་དུས་དེ་ནམ་ཞིག་ཡིན་སྙམ་རེ་བའི་མིག་གི་ང་ཡིས་བསྟས། །
མི་དམངས་ཤོག་སྒོར་ཉིས་སྟོང་ལྔ་བརྒྱ་འཕྲིན་ཡིག་དང་བཅས་ང་ལ་འབྱོར།།
ཚད་མའི་སྨད་ཆར་རྒྱབ་སྐྱོར་ཡིན་ཞེས་ཟླ་ཚེས་དང་བཅས་བྲིས་ནས་འདུག །
དྲན་གདུང་མཆི་མ་སེམས་ནས་བཞུར་བཞིན་ལྷན་འཛོམ་དུས་སྟོན་རོལ་བར་བསྒུག །
ཉིན་ཞག་གང་མང་ཕར་ལ་བསྐྱལ་ནས་འདས་པའི་བྱ་བར་ཕྱིར་དྲན་བྱས།།
ཉིས་སྟོང་གསུམ་ལོའི་ལོ་སྨད་ཙམ་ལ་ཁྱེད་རང་གར་བྱོན་ཆ་མ་འཚལ། །
ང་ལ་དམིག་ཡུལ་ཅི་ཡང་མེད་པར་བྲང་ཁོག་ཆུང་ཆུང་སྟོང་སང་ངེ། །
མིག་ཆུའི་ཁྱེད་ལ་རེ་འབོད་བྱེད་བཞིན་འཁྱམ་པོ་ཞིག་གི་སྐྱེ་བ་བླང་།།
223

སེམས་པའི་ཁྱེད་ལ་རྒྱང་འབོད་བྱེད་བཞིན་ཕ་ཡུལ་ཕྱོགས་ལ་སྐོར་བྱས།།
དབུ་ཚད་གཞུང་ལ་སྦྱང་འདོད་བརྩོན་སེམས་སྔོན་ལྟར་ཉམ་མེད་གསོན་པོར་ཡོད།།
རིག་གནས་གསར་བར་ཞིབ་འཇུག་བྱེད་སེམས་སྔོན་དང་བསྡུར་ཚེ་ལྷག་ཙམ་ཡིན། །
མཆོག་ཉིད་ད་ལྟ་ཕྱི་ནང་གསང་གསུམ་གནས་མཆོག་གང་ན་བཞུགས་ཡོད་ཀྱང་།།
ཁོ་བོའི་འཕྲིན་འདིར་དལ་གྱིས་གཟིགས་ཏེ་ལོན་ཞིག་སྐུར་གནང་མཛད་པར་མཁྱེན། །
ཉིས་སྟོང་ལྔ་ལོའི་ཟླ་གཉིས་པའི་ཚེས་བཅོ་ལྔར་སོག་ཡུལ་ནས།།
224
༑

རང་འཛིན་གྲུའི་ཆོས་གྲོགས་
ཚོར་ཕུལ་བ།
ལས་དབང་བཙན་པོ་ཞིག་གི་བཀོད་སྒྲིག་དང་།།
རྟེན་འབྲེལ་མྱུར་མོ་ཞིག་གི་མཐུན་རྐྱེན་འོག །
ན་ལེན་གཉིས་པའི་གྲོང་ནས་ལྷན་འཛོམས་བྱུང༌།།
འཚོ་བ་སྐྱུར་པོ་རོལ་བཞིན་མཉམ་འདུག་བྱས། །
འདས་སོང་ལོ་ཟླ་མང་བོའི་འཁོར་བསྐྱོད་ཁྲོད།།
དགའ་བའི་དགོད་སྒྲ་ལྷང་ལྷང་གྲགས་ཞོར་དང་།།
སྡུག་པའི་སྨྲེ་ངག་ཤུབ་ཤུབ་འདོན་ཞོར་དུ།།
གྲྭ་ཁང་གཅིག་ནས་གཏམ་གླེང་བྱས་པ་མང་། །
འབྲོག་རུ་ཐུབ་བསྟན་ཚེ་འཕེལ་རྩོད་ལ་སྤྲོ།།
མཁན་པོ་ཚུལ་ཁྲིམས་དཔལ་འབྱོར་དམ་བཅར་དགའ།།
བཙུན་པ་ཡེ་ཤེས་ཆོས་འགྲུབ་དགག་ལ་དུང་།།
ཚད་སྨྲ་ཡེ་ཤེས་རྒྱ་མཚོ་ལན་ལ་ཞེན།།
རྨེ་བའི་བདེ་སྟོང་དབུ་མར་བག་ཆགས་རྣོ། །
རྫ་བ་བྱ་དབྱངས་འཆད་རྩོད་ཕྱོགས་ལ་འཇུག།
གྲྭ་གསར་ཀུན་བཟང་ཁ་མཚར་གཏམ་ལ་མཁས། །
ཕྱག་ཚ་ཨུ་ཚེ་བསམ་བློ་གཏོང་བར་གོམས།།
དགེ་སློང་ཨ་ད་གཞུང་ལ་བག་ཆགས་ཟབ།།
འཇམ་དབྱངས་མིང་ཅན་ཕར་ཕྱིན་ཡིག་ཆར་འདྲེས། །
ཡེ་ཤེས་རྡོ་རྗེའི་ཚད་མར་སྦྱང་བ་ཞིབ། །
225

ཨ་ཁུ་བསྟན་འཛིན་རྒྱལ་མཚན་བསྡུས་གྲྭར་ཕྱོགས།།
མཚོ་སྔོན་ཀར་རྨར་མི་གཤིས་ཡ་མཚར་ལྡན།།
མཚོ་སྔོན་བསྟན་འཛིན་རྒྱ་ཡིག་སྐོར་ལ་མཁས།།
མཚོ་སྔོན་འོད་གསལ་འདུལ་བར་ཆ་རྒྱུས་ཟབ།།
མཚོ་སྔོན་ཆོས་གྲགས་ཉམས་ལེན་ཕྱོགས་ལ་བྱང་།།
གོ་རེ་སྐམ་པོའི་ཟས་བཅུད་ཕོ་བར་བསྟིམ།།
རས་གཟན་ཡང་མོའི་གཉེར་རིས་ཕྲག་པར་འཁྱིལ།།
འདོན་རྟ་སྙན་མོའི་སྒྲ་དབྱངས་མཁའ་ལ་འཕུར།།
ང་ཚོ་སྤྱི་ཡི་འགྲོ་སྟངས་འདི་འདྲ་ཞིག །
ཉིས་སྟོང་ལྔ་ལོའི་ཟླ་གཉིས་པར་ཕ་ཡུལ་དུ།།
226

སྙིང་ཉེ་བའི་གྲོགས་
པོར་
ཕུལ་བ།
འདས་པའི་ལོ་ངོ་དུ་མའི་ཡར་སྔོན་ནས། །
ང་དང་ཁྱོད་སོགས་གྲོགས་པོ་ཆུང་ཆུང་འགས།།
ཚེ་འདིར་འབྲལ་མེད་མནའ་ཚིག་ཐོག་མར་སྨྲས།།
དྭངས་གཙང་བྱིས་པའི་བསམ་བློ་གཅིག་དུ་སྦྲེལ།།
རྐང་གསུམ་སྦག་སྦག་འཁོར་ལོའི་ཡང་སྟེང་ནས།།
གསོ་རིག་བདེ་ལྡན་གླིང་དུ་བགྲོད་སྐབས་སུ། །
ང་ཡིས་ཞི་ཁྲོའི་ཁ་བྱང་འགྲེལ་བ་དེ།།
ད་ལྟ་དྲན་པའི་ངོས་ན་ཨེ་འདུག་གྲོགས།།
མལ་ཁང་གཅིག་ནས་ལྷན་འདུག་བྱས་པ་དང་།།
མལ་ཁྲི་གཅིག་སྟེང་མཉམ་ཉལ་བྱེད་ཞོར་དུ།།
སྒྲུང་གཏམ་བཤད་ནས་གཉིད་དུ་ཡུར་བ་སོགས།།
ཆུང་ཆུང་སུབས་ཀྱི་སྣང་ཚུལ་འདི་ལྟར་མཆིས།།
རྒྱང་རིང་གྲོགས་པོར་འཕྲིན་ཡིག་འབྲི་དུས་སུ། །
རྡོ་རྗེ་དྲིལ་བུའི་རྣམ་ཐར་གླེང་བཞིན་དུ། །
གལ་ཏ་མགོ་སྦྲེལ་ཡིན་རབ་བྲིས་པ་རྣམས།།
ཁྱོད་ཀྱིས་ད་སྐབས་སོམས་དང་ཅི་འདྲ་འདུག །
ལོ་རྒྱུས་དེ་དག་ལེགས་པར་རྫོགས་པའི་རྗེས།།
མགོ་ལོག་འཇིག་མེད་ཤེས་རིག་སློབ་གླིང་དུ།།
227

གཞུང་ལུགས་ངོམ་མེད་སྤྱོད་པའི་སྐལ་བ་ཐོབ།།
དོན་ལྡན་མི་ཚེ་ཞེས་པ་དེ་ཡིན་སྙམ། །
བགྲང་བྱ་དུ་མ་འགོར་བའི་ཉེ་ཆར་འདིར།།
གྲིབ་མ་ནག་པོའི་ཁ་ཕྱོགས་གླེང་བཞིན་དུ།།
སྨྱུ་གུ་བཟུང་ནས་གམ་ལ་འབྱོར་བ་ན།།
ཁོ་བོ་དལ་ཅིག་ཧད་ཙམ་བྱེད་དགོས་བྱུང་།།
ཆུང་ཆུང་མེ་ཏོག་འཐུ་རོགས་ཁྱོད་ཉིད་ལ།།
རྩོམ་ཡིག་ཕྱོགས་ཀྱི་བསམ་བློ་ལྡན་པ་འདི།།
མཐོང་ཐོས་བྱུང་རྗེས་བདག་ཡིད་དགའ་སྐྱོའི་ངང་། །
མིག་ཆུའི་ཐིག་ཕྲེང་བར་མེད་ས་ལ་འཐོར།།
དེ་ལྟར་སྙིང་གི་གྲོགས་པོ་ནོར་ཆུང་ལ། །
ཕུལ་བའི་རྟེན་འབྲེལ་ལེགས་སྐྱེས་ཉུང་དུ་འདི།།
ཆུང་འདྲིས་གྲོགས་པོ་ཁྱོད་ལ་དགའ་ཚེ་སྟབས།།
ཇ་ཐུན་གཅིག་གི་ཡུན་ལ་ཤར་མར་བྲིས།།
ཉིས་སྟོང་ལྔ་ལོའི་ཟླ་དང་བོར་ལུང་སྔོན་དུ།། །།
228

རང་ཚོགས་པའི་ཚོགས་མི་
ཚོར་ཕུལ་བ།
འདས་པའི་ལོ་ངོ་མང་བོའི་ཡར་ཡར་སྔོན་དུ། །
ང་ཚོ་ལྷན་ཅིག་གདན་ས་གཅིག་ལ་འཛོམས།།
དགའ་དགའ་སྤྲོ་སྤྲོའི་ངང་ནས་ཉི་མ་བསྐྱལ། །
སེམས་གཏམ་སྦ་གསང་མེད་པར་བཤད་རེས་བྱས།།
ང་རང་རྒྱུན་དུ་དཔེ་ཆ་ལྟ་བར་སྤྲོ།།
ཁྱོད་ཚོ་ནམ་ཡང་སྤོ་ལོ་རྩེ་བར་དགའ། །
ང་ཚོའི་ལྟ་སྤྱོད་ཅུང་ཙམ་མི་མཐུན་མོད། །
འགའ་བ་ཞེས་པའི་ཚིག་འདི་ཡེ་ནས་དབེན།།
ཁང་ཆུང་དེའི་ནང་ཚོགས་འདུ་འཚོགས་ཐེངས་རེར། །
ང་ལ་ཚོགས་གཙོ་ཞིག་གི་གཟི་དཔལ་རྒྱས།།
ཁྱེད་ཚོར་ཚོགས་མི་ཞིག་གི་ངང་ཚུལ་མངོན།།
ཚོགས་པའི་གསང་བའི་
གནས་ཚུལ་གྲོས་བསྡུར་བྱས།།
གསང་བའི་དོན་རྣམས་ཕྱི་རུ་བསྒྲགས་ཐེངས་རེར།།
ཁྱེད་ཚོར་སྐུ་ཚེགས་འོ་བརྒྱལ་ཤིན་ཏུ་ཆེ། །
ང་ཡི་སེམས་ཀྱི་ཁུར་བོ་ཧ་ཅང་ལྕི། །
ང་ཚོའི་ཚོགས་མི་ཡོངས་ལ་སྡུག་བསྔལ་མང་།།
ལོ་རེའི་ལོ་གསར་ཆེན་མོ་རོལ་སྐབས་སུ། །
ང་ཚོའི་མཇུག་མཐའི་གྲུབ་འབྲས་སྤྱི་བསྡོམས་བྱས། །
རྒྱལ་ཁ་ཕར་ཞོག་ཕམ་ཁ་ཆེས་མང་བས།།
229

ང་ཚོའི་སེམས་ཀྱི་སྡུག་བསྔལ་སྔར་བཞིན་མང་།།
དེ་ནས་མི་ལོ་འགའ་ཞིག་སོང་མཚམས་དེར།།
ང་རང་ཕྱི་ཕྱོགས་ཡུལ་ལ་རྒྱང་བསྐྱོད་བྱས།།
ཁྱེད་ཚོ་ཕ་ཡུལ་ཕྱོགས་ནས་ཁོམ་མེད་འདུར།།
ང་ཚོ་མཉམ་དུ་འཛོམས་པའི་སྐལ་བ་ཆད། །
མི་ལོ་ཉེར་ལྔ་འགོར་བའི་དེང་འདི་ལ། །
ཁྱེད་ཚོའི་སྐྱ་ཆས་བྱས་ཏེ་འཇིག་རྟེན་གཉེར། །
ང་ཡི་ཨུ་ཚུགས་ངང་ནས་སློབ་སྦྱོང་བྱས།།
ང་ཚོ་འཕྲད་པའི་གོ་སྐབས་ཤིན་དུ་ཕྲ།།
ད་ལྟ་ང་ཡི་ལུས་ཕུང་ཧ་ཀྱང་ཞན། །
དེའི་སྟེང་འབྱུང་འཁྲུགས་ནད་ཀྱིས་རྟག་ཏུ་མནར།།
མ་ཟད་སེམས་པ་སྐྱོ་ནས་སྡོད་ཐབས་བྲལ། །
ཁྱེད་ཚོ་ཁོམ་དུས་ང་ལ་ལྟ་རུ་ཤོག།
ཕྱིར་དྲན་ཐེངས་གཅིག་རྗེས་ཀྱི་འབྲས་རྟགས་ལ། །
རང་ཅག་ཚོགས་པའི་གནས་ཚུལ་ཡིག་ངོར་བཀོད།།
འདི་ལ་བརྟེན་ནས་འདི་འབྲེལ་གྲོགས་པོ་ཚོས།
དེ་བཞིན་ཕྱིར་དྲན་ཐེངས་གཅིག་བྱེད་པར་ཤོག །
ཉིས་སྟོང་དྲུག་ལོའི་ཟླ་གཉིས་པའི་ཚེས་ལྔ་ཉིན་ཕ་ཡུལ་ནས།། །།
230

མཇུག་གཏམ།
སྤྱིར་དུས་དེབ་དང་ཚགས་པར་སོགས་ལ་ལྟ་བར་སྤྲོ་བ་ནི་ང་རང་ཉིད་
ཀྱིས་གཤིས་སུ་གྲུབ་པའི་ལྷན་སྐྱེས་ཀྱི་དོན་ཞིག་ཡིན། དེའི་ཕྱིར་ལོ་འཁོར་འདི་
དག་གི་ནང་དུ་ངས་བོད་ཁུལ་གྱི་དུས་དེབ་དང་། ཚགས་པར། སྙན་རྩོམ་་་་་
ཕྱོགས་བསྒྲིགས་བྱས་པའི་སྙན་དེབ་གསར་བ་སོགས་མང་བོ་ཞིག་ལ་ཞིབ་ལྟ་
ཐེངས་མང་བོ་བྱས། མཐར་བདག་གིས་དེ་དག་ལས་ཕལ་ཆེ་བ་ཞིག་རྫུན་མ་་
ཡིན་པ་ཤེས་སོང་བར་མ་ཟད་དེ་དག་གི་རྩོམ་པ་པོ་དག་ཀྱང་ཡོན་ཏན་མེད་
པའི་ལང་ཤོར་ཤ་སྟག་ཡིན་པ་ཤེས་སོང་། དེའི་ཕྱིར་འབྲི་སྟངས་དེ་དག་བེད་
སྤྱད་ནས་རྩོམ་ཡིག་འབྲི་བའི་ཕྱོགས་ལ་མོས་འདུན་མེད་མོད་འོན་ཀྱང་སྙིང་
ཉེ་བའི་ཕུ་ནུ་དང་གྲོགས་པོའི་བར་གྱི་མཛའ་བརྩེའི་མཚོན་བྱེད་ལ་འདི་ལྟར་
མི་འབྲི་ཐབས་མེད་དུ་གྱུར་བས་ངའི་ཚིག་ཉོག་འདི་དག་གིས་ཁྱེད་ཀྱི་དུས་་་
ཚོད་བཟང་བོ་ལ་བར་ཆད་ཆེན་པོ་ཞིག་བྱས་ཡོད་ཚེ་ཐུགས་རྒྱལ་མ་བཞེངས་
ཞེས་ཞུ་བར་འདོད། མཐར་ང་ཚོ་ཐམས་ཅད་བདེ་བའི་སྨོན་པ་བྱེད། ། ཅེས་་་
རྩོམ་མཁན་དེས་རང་ཤག་ནས་བྲིས་སོ།། །།
231

